[
    {
        "url": "https://www.lds.org/scriptures/bofm/title-page?lang=bul",
        "id": "title-page",
        "full_localized_name": "заглавна страница",
        "has_chapters": false,
        "chapters": null,
        "summary": null,
        "text": [
            "Още едно свидетелство за Исус Христос",
            "Публикувана от Църквата на Исус Христос на светиите от последните дни",
            "Солт Лейк Сити, Юта, САЩ, 2003",
            "© 2004 на Intellectual Reserve, Inc.",
            "Всички права запазени",
            "Отпечатана в Германия 03/2004",
            "19932004",
            "Translation of the Book of Mormon, Doctrine and Covenants, and Pearl of Great Price",
            "Bulgarian"
        ]
    },
    {
        "url": "https://www.lds.org/scriptures/bofm/bofm-title?lang=bul",
        "id": "bofm-title",
        "full_localized_name": "заглавна страница на Книгата на Мормон",
        "has_chapters": false,
        "chapters": null,
        "summary": null,
        "text": [
            "Разказ, написан от ръката на Мормон върху плочи, взет от плочите на Нефи",
            "Поради което той е съкращение на летописа на народа на Нефи, също и на ламанитите — Написан за ламанитите, които са остатък от дома Израилев; също и за юдеин и езичник — Написан по заповед, а също и чрез духа на пророчеството и на откровението — Написан, запечатан и скрит в Господа, за да не може да бъде унищожен — За да се появи чрез дарбата и силата Божия, за да бъде изтълкуван — Запечатан от ръката на Мороний и скрит в Господа, за да се появи в подходящо време, по начина на езичника — Тълкуванието му чрез дарбата Божия.",
            "Едно съкращение, взето също и от Книгата на Етер, която е летопис на народа на Яред, разпръснат по онова време, когато Господ обърка езика на людете, когато те строяха кула, за да достигнат небесата — Която трябва да покаже на остатъка от дома Израилев великите дела, които Господ е извършил за бащите им, за да могат те да разберат заветите Господни, че те не са отхвърлени навеки — Така също и за убеждаването на юдеин и езичник, че Исус е Христос, Вечният Бог, Който се показва на всички народи — И сега, ако има недостатъци, то те са грешки на човеци; ето защо, не осъждайте Божиите неща, за да можете да бъдете намерени неопетнени пред съдийския престол на Христа.",
            "Оригинален превод на английски от плочите от Джозеф Смит-младши",
            "Първото английско издание е публикувано в Палмира, Ню Йорк, САЩ, през 1830 г."
        ]
    },
    {
        "url": "https://www.lds.org/scriptures/bofm/introduction?lang=bul",
        "id": "introduction",
        "full_localized_name": "Въведение",
        "has_chapters": false,
        "chapters": null,
        "summary": null,
        "text": [
            "Книгата на Мормон е том свято писание, подобно на Библията. Тя е летопис за взаимоотношенията на Бога с древните обитатели на Северна и Южна Америка и съдържа пълнотата на вечното Евангелие.",
            "Книгата е написана от множество древни пророци, чрез духа на пророчеството и откровението. Техните слова, записани на златни плочи, са цитирани и съкратени от пророка-историк, наречен Мормон. Летописът разказва за две велики цивилизации. Едната от тях идва през 600 г. пр. Хр. от Ерусалим и впоследствие се разделя на два народа, известни като нефити и ламанити. Другата идва много по-рано, когато Господ обърква езиците на людете при Вавилонската кула. Тази народностна група е известна като яредити. След хиляди години всички са унищожени, с изключение на ламанитите, които са главните прадеди на американските индианци.",
            "Върховното събитие, отбелязано в Книгата на Мормон, е личното служение на Господ Исус Христос сред нефитите наскоро след Неговото възкресение. Тя излага ученията на Евангелието, очертава плана за спасение и казва на хората какво трябва да направят, за да постигнат мир в този живот и вечно спасение в идния живот.",
            "След като Мормон завършва своите писания, той предава разказа на сина си Мороний, който прибавя няколко слова от себе си и скрива плочите на хълма Кумора. На 21 септември 1823 г. същият този Мороний, прославен и възкресен, се явява на пророка Джозеф Смит и го наставлява относно древния летопис и неговото предопределено превеждане на английски език.",
            "Плочите са предоставени своевременно на Джозеф Смит, който ги превежда чрез дарбата и силата Божия. Летописът вече е издаден на много езици като ново, допълнително свидетелство, че Исус Христос е Син на живия Бог и че всички, които дойдат при Него и се подчиняват на законите и обредите на Евангелието Му, могат да бъдат спасени.",
            "Относно този летопис пророкът Джозеф Смит казва: “Казах на братята, че Книгата на Мормон е най-вярната от всички книги на земята, че тя е ключовият камък на религията ни и че човек се приближава по-близо до Бога, спазвайки нейните наставления, отколкото чрез която и да било друга книга.”",
            "Господ се погрижи, освен Джозеф Смит, още единадесет мъже да видят златните плочи и да станат особени свидетели за истинността и божествеността на Книгата на Мормон. Техните писмени показания са включени тук като “Свидетелството на тримата очевидци” и “Свидетелството на осемте очевидци.”",
            "Ние приканваме хората от всички страни да прочетат Книгата на Мормон, да обмислят дълбоко в сърцата си посланието, което тя съдържа, и после да попитат Бога-Вечния Отец, в името на Христа, дали книгата е истинна. Онези, които последват този ред и попитат с вяра, ще получат чрез силата на Светия Дух свидетелство за нейната истинност и божественост. (Виж Мороний 10:3–5.)",
            "Онези, които придобият това божествено свидетелство от Светия Дух, ще узнаят чрез същата сила, че Исус Христос е Спасителят на света, че Джозеф Смит е неговият откровител и пророк в тези последни дни и че Църквата на Исус Христос на светиите от последните дни е отново установеното на земята царство Господне, подготвящо второто пришествие на Месията.",
            "Свидетелството на тримата очевидци",
            "Нека бъде известно на всички народи, племена, езици и люде, до които ще дойде този труд, че ние, чрез благодатта на Бога-Отец и нашия Господ Исус Христос, сме видели плочите, които съдържат този летопис, който е летопис на народа на Нефи, а също и на техните братя, ламанитите, а също и на народа на Яред, които дойдоха от кулата, за която е говорено. И знаем също, че те бяха преведени чрез дарбата и силата Божия, защото гласът Му ни го заяви; ето защо, ние знаем със сигурност, че този труд е истинен. И ние свидетелстваме също, че сме видели издълбаванията, които са върху плочите, и те ни бяха показани чрез силата Божия, а не на човек. И ние заявяваме със слова трезви, че един Божий ангел слезе от небесата и донесе, и положи пред очите ни плочите, тъй че ние можахме да погледнем и да ги видим, както и издълбаванията върху тях. И ние знаем, че е чрез благодатта на Бога-Отец и на нашия Господ Исус Христос, че ние ги видяхме и свидетелстваме, че тези неща са истинни. И това е чудно в очите ни. При все това, гласът Господен ни заповяда да свидетелстваме за това и ето защо, за да бъдем покорни на Божиите заповеди, ние свидетелстваме за тези неща. И знаем, че ако сме верни в Христа, ние ще пречистим одеждите си от кръвта на всички човеци и ще бъдем намерени неопетнени пред съдийския престол на Христа, и ще живеем вечно с Него в небесата. И да бъде почит за Отца, и за Сина, и за Светия Дух, Които са един Бог. Амин.",
            "Оливър Каудъри",
            "Дейвид Уитмър",
            "Мартин Харис",
            "Свидетелството на осемте очевидци",
            "Нека бъде известно на всички народи, племена, езици и люде, до които ще дойде този труд, че Джозеф Смит-младши, преводачът на този труд, ни е показал плочите, за които бе говорено, които изглеждат като златни, и колкото листове споменатият Смит бе превел, ние пипнахме с ръцете си, видяхме също и издълбаванията върху тях, всички наглед старинни и с изкусна изработка. И за това ние свидетелстваме със слова трезви, че споменатият Смит ни показа плочите, защото ние ги видяхме и повдигнахме, и знаем със сигурност, че споменатият Смит притежава плочите, за които говорихме. И ние даваме имената си на света, за да свидетелстваме на света за това, което сме видели. И ние не лъжем, Бог ни е свидетел за това.",
            "Кристиян Уитмър",
            "Джейкъб Уитмър",
            "Питър Уитмър-младши",
            "Джон Уитмър",
            "Хайръм Пейдж",
            "Джозеф Смит-старши",
            "Хайръм Смит",
            "Самуел Х. Смит",
            "Свидетелството на Пророка Джозеф Смит",
            "Ето собствените думи на пророка Джозеф Смит относно появата на Книгата на Мормон:",
            "“През нощта на 21 септември [1823 г.] … аз се отдадох на молитва и смирено умоляване на Всемогъщия Бог. …",
            "Докато бях така в процес на призоваване на Бога, аз забелязах една светлина да се появява в стаята ми, която продължи да се увеличава, докато в стаята не стана по-светло и от ден, когато изведнъж една личност се появи до леглото ми, като стоеше във въздуха, така щото краката ѝ не докосваха пода.",
            "Той беше облечен в широка роба с изключителна белота. Това беше белота, превъзхождаща всичко земно, което някога бях виждал, и не вярвам, че нещо земно би могло да бъде направено да изглежда толкова извънредно бяло и блестящо. Дланите му и ръцете му малко над китките бяха открити, също и ходилата му, както и краката му малко над глезените. Главата и вратът му също бяха открити. Можах да забележа, че той нямаше никаква друга дреха, освен тази роба, тъй като тя беше отворена и можех да виждам в пазвата му.",
            "Не само че робата му беше извънредно бяла, но и цялата му личност бе неописуемо великолепна, а изражението на лицето му беше наистина като светкавица. Стаята бе извънредно светла, но не толкова блестяща, колкото непосредствено около самия него. Когато го погледнах за първи път, се уплаших, но много скоро страхът ме напусна.",
            "Той ме нарече по име и ми каза, че бил пратеник, изпратен от Божието присъствие при мен, и че името му било Мороний, че Бог имал за мене работа, която трябвало да изпълня; и че името ми щяло да бъде познато измежду всички нации, племена и езици за добро и за зло, сиреч, че за него ще се говори и добро, и лошо сред всички хора.",
            "Той каза, че имало една предадена на съхранение книга, написана върху златни плочи, която разказва за предишните обитатели на този континент и първоизточника, откъдето са произлезли. Той също каза, че тя съдържа пълнотата на вечното Евангелие, тъй както е било предадено от Спасителя на древните обитатели;",
            "освен това, че там има два камъка в сребърни дъги и че тези камъни, прикрепени към един нагръдник, съставляват това, което се нарича Урим и Тумим, и са сложени с плочите; и че притежаването и употребата на тези камъни било това, което представлявали “Гледачите” в древни или минали времена, и че Бог ги бил приготвил с цел да се преведе книгата.”",
            "· · · · · · ·",
            "“Той ми каза още, че когато получа тези плочи, за които е говорил, понеже времето да бъдат получени не било още настанало, аз не трябва да ги показвам на никого, нито нагръдника с Урима и Тумима, а само на тези, на които ще ми бъде заповядано да ги покажа, и ако го направя, съм щял да бъда унищожен. Докато той разговаряше с мене за плочите, в съзнанието ми се разкри видение, тъй че аз можах да видя мястото, където бяха поставени плочите, и то толкова ясно и точно, че когато го посетих, можах веднага да го позная.",
            "След това съобщение видях, че светлината в стаята започна да се събира плътно около фигурата на този, който ми беше говорил, и това продължи дотогава, докато стаята отново стана тъмна, с изключение непосредствено около него, когато изведнъж съгледах нещо като проход, който се отвори направо нагоре в небесата и той се възнесе, докато не изчезна напълно, и стаята стана отново тъмна, както беше по-рано, преди да се появи тази небесна светлина.",
            "Аз лежах и размишлявах върху необичайността на тази случка, чудейки се много на това, което ми беше казано от този необикновен пратеник; тогава посред моите размишления аз внезапно открих, че стаята ми отново беше започнала да се осветява и като че ли в един миг същият небесен пратеник беше отново до леглото ми.",
            "Той започна отново да ми разказва съвсем същите неща, както през време на първото му посещение, без ни най-малка промяна, след което ме осведоми за големите възмездия, които идвали на земята със страшни опустошения от глад, меч и мор, и че тези мъчителни възмездия щели да дойдат на земята през това поколение. След като разказа тези неща, той се възнесе отново, както бе сторил това преди.",
            "В този момент отпечатъкът върху съзнанието ми беше толкова дълбок, че сънят бе избягал от очите ми и аз лежах, преизпълнен с удивление от това, което бях видял и чул. Но колко голяма бе изненадата ми, когато аз отново съгледах същия пратеник до леглото си и го чух пак да разказва и преповтаря отново същите неща, както преди; и той добави едно предупреждение към мен, като ми каза, че Сатана щял да се опита да ме изкуши (като следствие от крайната бедност на бащиното ми семейство) да взема плочите с цел да забогатея. Това той ми забрани, като каза, че, получавайки плочите, аз не трябва да имам нищо друго предвид, освен да прославям Бога и да не бъда повлияван от никаква друга подбуда, освен тази за изграждането на Неговото царство, в противен случай не бих могъл да ги получа.",
            "След това трето посещение, той отново се възнесе в небесата, както преди и аз бях отново оставен да размишлявам върху странността на това, което току-що бях преживял; и почти веднага, след като небесният пратеник се беше възнесъл за трети път, петелът пропя и аз забелязах, че денят наближава, така че нашите разговори трябва да са продължили цялата тази нощ.",
            "Скоро след това аз станах от леглото си и както обикновено се отдадох на всекидневния труд; но опитвайки се да работя, както друг път, аз почувствах силите си толкова изтощени, че не бях способен на нищо. Баща ми, който работеше заедно с мен, видя, че нещо не е наред с мен, и ми каза да се прибера у дома. Аз тръгнах с намерение да отида вкъщи, но опитвайки се да прескоча оградата около нивата, където се намирахме, силите ми ме напуснаха съвсем, аз паднах безпомощен на земята и за известно време бях неспособен да осъзная нищо.",
            "Първото нещо, което си спомням, бе един глас, който ми говореше и ме наричаше по име. Вдигнах очи и видях същия пратеник да стои над главата ми, заобиколен от светлина както по-рано. Тогава той отново ми повтори всичко, което ми беше казал предишната нощ, и ми заповяда да отида при баща си и да му разкажа за видението и заповедите, които бях получил.",
            "Аз се подчиних, върнах се при баща си на нивата и му преповторих всичко. Той ми отговори, че това е било от Бога, и ми каза да ида и да сторя както пратеникът ми беше заповядал. Аз напуснах нивата и отидох на мястото, където пратеникът ми беше казал, че се намират плочите, и благодарение на яснотата на видението, което бях имал относно мястото, аз го познах в мига, щом пристигнах там.",
            "Близо до селото Манчестър в околията Онтарио, щата Ню Йорк, се намира един хълм със значителни размери, най-високият от всички други в съседство. На западната страна на този хълм, недалече от върха, под един камък с доста голям размер, се намираха плочите, поставени в една каменна кутия. Този камък беше дебел и закръглен в средата на горната страна и по-тънък към краищата, така че средата му се показваше над земята, обаче краищата наоколо бяха покрити с пръст.",
            "След като махнах пръстта, аз намерих един прът, който пъхнах под ръба на камъка и с малко усилие го повдигнах. Погледнах вътре и наистина там видях плочите, Урима и Тумима, и нагръдника, както пратеникът беше заявил. Кутията, в която те лежаха, беше направена чрез сглобяване на камъни, свързани с някакъв вид цимент. На дъното на кутията бяха поставени напряко два камъка и върху тези камъни се намираха плочите и другите предмети с тях.",
            "Направих опит да ги извадя, но пратеникът ми забрани и ме осведоми отново, че моментът за изваждането им още не е дошъл, нито пък ще дойде, докато не изминат четири години; той ми каза обаче, че ще трябва да дойда на това място точно след една година и че той ще ме срещне, и че трябва да продължавам да правя така, докато не настъпи времето за получаване на плочите.",
            "Съобразно с това, което ми беше заповядано, аз отивах там в края на всяка година и всеки път намирах същия пратеник; и при всеки от нашите разговори получавах от него нареждане и сведения относно това, което Господ ще прави, как и по какъв начин трябва да бъде ръководено царството Му в последните дни.”",
            "· · · · · · ·",
            "“Най-сетне настъпи времето за вземане на плочите, Урима и Тумима, и нагръдника. На двадесет и втория ден на септември, хиляда осемстотин двадесет и седма година, след като бях отишъл, както обикновено, след края на още една година, на мястото, където те бяха положени, същият небесен пратеник ми ги предаде с това поръчение: че трябва да бъда отговорен за тях и че ако допусна да ми се изплъзнат поради липса на грижа или някаква моя небрежност, ще бъда отхвърлен; обаче ако употребя всичките си усилия да ги запазя, докато той, пратеникът, не дойде да ги поиска, те ще бъдат запазени.",
            "Аз скоро открих причината, поради която бях получил толкова строги заповеди да ги запазя в безопасност и защо пратеникът ми беше казал, че когато извърша това, което се изисква от мене, той ще ги поиска. Защото веднага, щом се разчу, че са у мене, бяха положени най-енергични усилия те да ми бъдат отнети. Всякаква хитрост, която можеше да се изнамери, беше употребена за тази цел. Преследванията станаха по-яростни и по-жестоки отпреди и тълпите бяха постоянно нащрек да ми ги вземат, ако е възможно. Но чрез мъдростта Божия те останаха в безопасност в ръцете ми, докато не изпълних чрез тях това, което се изискваше от мене. И когато, според както беше уговорено, пратеникът ги поиска, аз му ги предадох и той ги има в свое владение до ден днешен, който е вторият ден на май, хиляда осемстотин тридесет и осма година.”",
            "За пълния текст виж “Джозеф Смит — История” в “Скъпоценен бисер” и History of the Church of Jesus Christ of Latter-day Saints (“История на Църквата на Исус Христос на светиите от последните дни”), том първи, глави от 1 до 6 включително.",
            "Древният летопис, изваден от земята по този начин, като глас на един народ, говорещ от пръстта, и преведен на съвременен език чрез дарбата и силата Божия, както беше засвидетелствано чрез Божествено потвърждение, е публикуван за първи път на английски през 1830 г. под заглавие “The Book of Mormon”."
        ]
    },
    {
        "url": "https://www.lds.org/scriptures/bofm/explanation?lang=bul",
        "id": "explanation",
        "full_localized_name": "Кратко обяснение за Книгата на Мормон",
        "has_chapters": false,
        "chapters": null,
        "summary": null,
        "text": [
            "Книгата на Мормон е свещен летопис на народите в древна Америка и е издълбана върху листове от метал. В самата книга се говори за четири вида метални плочи:",
            "Плочите на Нефи, които са два вида: Малки плочи и Големи плочи. Първите са посветени най-вече на духовни въпроси, на служението и ученията на пророците, докато вторите разглеждат главно светската история на въпросните народи (1 Нефи 9:2–4). От времето на Мосия обаче Големите плочи съдържат също и въпроси от голямо духовно значение.",
            "Плочите на Мормон, които се състоят от съкращение, направено от Мормон на Големите плочи на Нефи с много обяснения. Тези плочи съдържат също продължение на историята, написано от Мормон, и допълнения от неговия син Мороний.",
            "Плочите на Етер, които представляват история на яредитите. Този летопис е съкратен от Мороний, който прибавя тук свои собствени обяснения и вмъква летописа в общата история под заглавие “Книгата на Етер”.",
            "Плочите от пиринч, донесени от народа на Лехий от Ерусалим през 600 г. пр. Хр. Те съдържат “петте книги на Моисей, … а също и летопис на юдеите от началото, … до започването на царуването на Седекия, цар на Юда; а също и пророчествата на светите пророци” (1 Нефи 5:11–13). Много цитати от тези плочи, позоваващи се на Исаия и други библейски и небиблейски пророци, се появяват в Книгата на Мормон.",
            "Книгата на Мормон включва петнадесет главни части или подразделения, известни (с едно изключение) като книги, и всяка една е обозначена с името на главния ѝ автор. Първата част (първите шест книги, завършващи с Омний) е превод от Малките плочи на Нефи. Между книгите на Омний и Мосия има една добавка, озаглавена Словата на Мормон. Тази добавка свързва летописа, издълбан върху Малките плочи, с Мормоновото съкращение на Големите плочи.",
            "Най-дългата част, от Мосия до Мормон, глава седма включително, е превод на Мормоновото съкращение на Големите плочи на Нефи. Заключителната част, от глава осма на Мормон до края на книгата, е издълбана от сина на Мормон — Мороний, който след като завършва летописа на живота на баща си, прави съкращение на яредитския летопис (Книгата на Етер), и по-късно прибавя частите, познати като Книгата на Мороний.",
            "Около 421 г. от Хр. Мороний, последният от нефитските пророци-историци, запечатва свещения летопис и го скрива в Господа, за да излезе наяве в последните дни, както е предсказано от гласа Божий чрез устата на Неговите древни пророци. През 1823 г. от Хр. този същият Мороний, вече възкръснал, посещава пророка Джозеф Смит и му предава издълбаните плочи.",
            "За настоящето издание: В минали издания на Книгата на Мормон са се повтаряли някои дребни грешки. Това издание съдържа поправки, с които материалът се свежда в съответствие с предпечатните ръкописи и ранни издания, редактитани от Пророка Джозеф Смит."
        ]
    },
    {
        "url": "https://www.lds.org/scriptures/bofm/1-ne?lang=bul",
        "id": "1-ne",
        "full_localized_name": "1 Нефи",
        "has_chapters": true,
        "chapters": [
            {
                "url": "https://www.lds.org/scriptures/bofm/1-ne/1?lang=bul",
                "name": "Глава 1",
                "summary": [
                    "Нефи започва летописа на народа си. Лехий вижда във видение стълб от огън и чете от една книга на пророчества. Той слави Бога, предсказва пришествието на Месията и пророкува относно унищожението на Ерусалим. Той е преследван от юдеите. Около 600 г. пр. Хр."
                ],
                "verses": [
                    "Аз, Нефи, бидейки роден от добри родители и следователно обучен до известна степен във всичките познания на баща си, и като бях видял много огорчения в течение на моите дни, въпреки това, бидейки много облагодетелстван от Господа във всичките си дни, да, притежаващ голямо знание за добрината и тайнствата Божии, затова аз правя летопис на постъпките си в моите дни.",
                    "Да, правя летопис на езика на баща си, който се състои от познанието на юдеите и езика на египтяните.",
                    "И аз зная, че летописът, който правя, е истинен и аз го правя със собствената си ръка, и го правя според моето познание.",
                    "Защото стана така в началото на първата година от царуването на Седекия, цар на Юда (баща ми Лехий бе живял в Ерусалим във всичките си дни); и същата онази година дойдоха много пророци, пророкуващи на людете, че трябва да се покаят, ако не — великият град Ерусалим ще трябва да бъде разрушен.",
                    "Ето защо, стана така, че баща ми Лехий, като излезе, помоли се на Господа, да, тъкмо с цялото си сърце в полза на своя народ.",
                    "И стана така, че докато той се молеше на Господа, появи се стьлб от огън и застана на една канара пред него, и той видя, и чу много; и поради нещата, които видя и чу, той се потресе и разтрепера извънредно много.",
                    "И стана така, че той се завърна в собствената си къща в Ерусалим и се хвърли на леглото си, сломен от Духа и от нещата, които беше видял.",
                    "И бидейки така сломен от Духа, той бе отнесен далече във видение, че дори съзря небесата да се отварят, и той разбра, че вижда Бог да седи на Своя престол, заобиколен от безбройни множества ангели да пеят и възхваляват техния Бог.",
                    "И стана така, че той видя Един да слиза отгоре изсред небесата и видя, че неговият блясък надминаваше този на слънцето по пладне.",
                    "И видя също дванадесет други да го следват, и блясъкът им надминаваше този на звездите на небосвода.",
                    "И те слязоха, и тръгнаха по лицето на земята, и първият дойде, и застана пред баща ми, и му даде една книга, като му заповяда да чете.",
                    "И стана така, че докато той четеше, беше изпълнен с Духа Господен.",
                    "И той четеше, казвайки: Горко, горко на Ерусалим, защото аз видях твоите мерзости! Да, и много неща баща ми прочете относно Ерусалим — че той ще бъде унищожен и жителите му; мнозина ще погинат от меч и мнозина ще бъдат отведени в пленничество във Вавилон.",
                    "И стана така, че след като баща ми беше прочел и видял много велики и чудни неща, той възкликна много неща към Господа като: Велики и чудни са твоите дела, о, Господи, Боже Всемогъщий! Престолът Ти е високо в небесата и Твоята сила, и добрина, и милост са над всички жители на земята; и понеже си милостив, Ти не ще позволиш онези, които идват при Тебе, да погинат!",
                    "И такъв беше езикът на моя баща при възхваляването на неговия Бог, защото душата му се радваше и цялото му сърце беше пълно поради нещата, които беше видял, да, нещата, които Господ му беше показал.",
                    "И сега, аз, Нефи, не правя пълен разказ на нещата, които баща ми е написал, тъй като той е написал много неща, които е видял във видения и в сънища; и той също е написал много неща, които пророкуваше и казваше на децата си, на които аз няма да правя пълен разказ.",
                    "Но аз ще направя разказ за моите постъпки в моите дни. Ето, аз правя съкращение на летописа на моя баща върху плочи, които съм направил със собствените си ръце; затова след като съкратя летописа на баща ми, тогава ще направя един разказ за собствения си живот.",
                    "Ето защо, аз бих желал да знаете, че след като Господ беше показал толкова много чудни неща на баща ми Лехий, да, относно унищожението на Ерусалим, ето, той отиде между людете и започна да пророкува и да им провъзгласява относно нещата, които беше и видял, и чул.",
                    "И стана така, че юдеите му се присмиваха поради нещата, които той им свидетелстваше за тях; защото той наистина свидетелстваше за тяхното нечестие и техните мерзости; и той свидетелстваше, че нещата, които видя и чу, а също и нещата, които прочете в книгата, изявяват ясно пришествието на един Месия, а също и изкуплението на света.",
                    "И когато юдеите чуха тези неща, те му се разгневиха; да, тъкмо както на пророците в миналото, които те бяха прогонвали и замервали с камъни, и убивали; те също се опитваха да отнемат живота му. Но ето аз, Нефи, ще ви покажа, че нежните милости Господни са над всички тези, които Той е избрал заради вярата им, за да ги направи могъщи, тъкмо със сила за избавление."
                ]
            },
            {
                "url": "https://www.lds.org/scriptures/bofm/1-ne/2?lang=bul",
                "name": "Глава 2",
                "summary": [
                    "Лехий взема семейството си в пустошта край Червеното море. Те оставят имота си. Лехий принася жертва на Господа и учи синовете си да спазват заповедите. Ламан и Лемуил роптаят срещу баща си. Нефи е послушен и се моли с вяра; Господ му говори и той е избран да управлява братята си. Около 600 г. пр. Хр."
                ],
                "verses": [
                    "И ето, стана така, че Господ проговори на баща ми, да, тъкмо в един сън и му каза: Благословен си ти, Лехий, поради нещата, които си направил; и защото ти си бил верен, и си заявил на тези люде това, което ти заповядах, ето, те се опитват да отнемат живота ти.",
                    "И стана така, че Господ заповяда на баща ми тъкмо в един сън, че трябва да вземе семейството си и да тръгне в пустошта.",
                    "И стана така, че той се подчини на словото Господне, затова той направи така, както Господ му заповяда.",
                    "И стана така, че той тръгна в пустошта. И той напусна къщата си и земята на своето наследство, и златото си, и среброто си, и скъпоценностите си, и не взе нищо със себе си освен семейството си и запасите, и шатрите си, и тръгна в пустошта.",
                    "И той слезе до пределите близо до брега на Червеното море; и той пътуваше в пустошта в пределите, които са по-близо до Червеното море. И той пътуваше в пустошта със семейството си, което се състоеше от майка ми Сария и по-старите ми братя, които бяха Ламан, Лемуил и Сам.",
                    "И стана така, че след като бе пътувал три дена в пустошта, той разпъна шатрата си в една долина до една река от вода.",
                    "И стана така, че той съгради олтар от камъни и направи приношение на Господа, и въздаде благодарност на Господа, нашия Бог.",
                    "И стана така, че той даде на реката името Ламан и тя се вливаше в Червеното море; и долината беше в пределите близо до нейното устие.",
                    "И когато баща ми видя, че водите на реката се вливат в извора на Червеното море, той заговори на Ламан, казвайки: О, да би могъл да бъдеш като тази река, течаща непрестанно към извора на всяка праведност.",
                    "И той каза също и на Лемуил: О, да би могъл да бъдеш като тази долина, непоколебим и постоянен и непоклатим в спазването на заповедите Господни!",
                    "Сега той каза това поради коравовратието на Ламан и Лемуил, тъй като ето, те роптаеха за много неща против баща си, защото бил човек с видения и ги бил извел извън земята на Ерусалим, за да напуснат земята на своето наследство, и златото си, и среброто си, и скъпоценностите си, и да погинат в пустошта. И те казваха, че той бил направил това поради безумните въображения на сърцето си.",
                    "И така Ламан и Лемуил, бидейки по-възрастните, роптаеха срещу баща си. И те роптаеха, понеже не познаваха делата на онзи Бог, Който ги беше сътворил.",
                    "Нито пък вярваха, че Ерусалим, онзи велик град, би могъл да бъде унищожен според словата на пророците. И те бяха като юдеите в Ерусалим, които се опитваха да отнемат живота на баща ми.",
                    "И стана така, че баща ми им проговори в долината Лемуил със сила, бидейки изпълнен с Духа, докато снагите им се разтрепераха пред него. И той ги обърка така, че те не посмяха да продумат против него. Затова те сториха според както той им заповяда.",
                    "И баща ми живя в шатра.",
                    "И стана така, че аз, Нефи, бидейки извънредно млад, въпреки това едър на ръст, също имах голямо желание да познавам тайнствата Божии, затова призовах Господа; и ето, Той ме посети и смекчи сърцето ми, така че аз повярвах на всичките слова, изречени от баща ми. Затова аз не се разбунтувах срещу него както братята ми.",
                    "И аз проговорих на Сам, като му сторих знайни нещата, които Господ ми беше показал чрез Светия Си Дух. И стана така, че той повярва в словата ми.",
                    "Но ето, Ламан и Лемуил не искаха да се вслушат в словата ми; и бидейки оскърбен поради коравосърдечието им, аз призовах Господа за тях.",
                    "И стана така, че Господ ми заговори, казвайки: Благословен си ти, Нефи, заради вярата ти, защото ти си Ме търсил усърдно, със смиреност на сърцето.",
                    "И доколкото вие ще пазите заповедите Ми, вие ще преуспявате и ще бъдете заведени в една земя на обета, да, тъкмо земята, която Аз съм приготвил за вас; да, земя, която е отбрана от всички други земи.",
                    "И доколкото братята ти ще се бунтуват срещу тебе, те ще бъдат отхвърлени от присъствието Господне.",
                    "И доколкото ти ще спазваш Моите заповеди, ти ще бъдеш сторен управител и учител на братята си.",
                    "Защото ето, в този ден, когато те ще се разбунтуват срещу Мене, Аз ще ги прокълна, даже с тежко проклятие, и те няма да имат сила над твоето потомство, освен ако и те не се разбунтуват срещу Мене.",
                    "И ако бъде тъй, че те се разбунтуват срещу Мене, те ще станат бич за твоето потомство, за да ги подтикнат в пътищата на възпоменанието."
                ]
            },
            {
                "url": "https://www.lds.org/scriptures/bofm/1-ne/3?lang=bul",
                "name": "Глава 3",
                "summary": [
                    "Синовете на Лехий се връщат в Ерусалим, за да се сдобият с плочите от пиринч. Лаван отказва да предаде плочите. Нефи увещава и насърчава братята си. Лаван открадва тяхната собственост и се опитва да ги убие. Ламан и Лемуил удрят Нефи и Сам, но са порицани от един ангел. Около 600–592 г. пр. Хр."
                ],
                "verses": [
                    "И стана така, че аз, Нефи, се върнах от разговора си с Господ при шатъра на моя баща.",
                    "И стана така, че той ми проговори, казвайки: Ето, аз сънувах сън, в който Господ ми нареди, че ти и братята ти ще трябва да се върнете в Ерусалим.",
                    "Защото ето, Лаван има летописа на юдеите и също родословието на прадедите ни, и те са издълбани върху плочи от пиринч.",
                    "Затова Господ ми нареди, че ти и братята ти ще трябва да отидете в къщата на Лаван, да потърсите летописите и да ги донесете тука в пустошта.",
                    "И сега, ето, братята ти роптаят, казвайки че това, което съм изискал от тях, е трудно; но ето, аз не съм го изискал от тях, а това е заповед от Господа.",
                    "Затова отивай, сине мой, и ти ще бъдеш облагодетелстван от Господа, защото ти не роптаеш.",
                    "И стана така, че аз, Нефи, казах на баща си: Аз ще отида и ще сторя нещата, които Господ е заповядал, защото знам, че Господ не дава заповеди на чедата човешки, освен ако не ще подготви пътя за тях, за да могат да изпълнят това, което Той им е заповядал.",
                    "И стана така, че когато баща ми чу тези слова, той се зарадва извънредно много, понеже знаеше, че съм бил благословен от Господа.",
                    "И аз, Нефи, и братята ми предприехме нашето пътуване в пустошта с шатрите си, за да възлезем в земята на Ерусалим.",
                    "И стана така, че когато бяхме стигнали до земята на Ерусалим, аз и братята ми се посъветвахме един други.",
                    "И хвърлихме жребий кой от нас ще трябва да иде в къщата на Лаван. И стана така, че жребият се падна на Ламан; и Ламан отиде в къщата на Лаван, и говорѝ с него, докато седя в къщата му.",
                    "И той пожела от Лаван летописите, които бяха издълбани върху плочите от пиринч, които съдържаха родословието на баща ми.",
                    "И ето, стана така, че Лаван се разгневи и го изгони от присъствието си, и не поиска да му даде летописите. И така, той му каза: Ето, ти си крадец и аз ще те убия.",
                    "Но Ламан избяга от присъствието му и ни разказа нещата, които Лаван беше сторил. И ние започнахме да се наскърбяваме извънредно, и братята ми бяха почти готови да се завърнат при баща ми в пустошта.",
                    "Но ето, аз им казах: Тъй както жив е Господ и както живеем и ние, няма да слезем при баща ни в пустошта, докато не свършим това, което Господ ни е заповядал.",
                    "Затова нека останем верни в спазването на заповедите Господни; ето защо, нека да слезем до земята на бащиното ни наследство, защото ето, той остави злато и сребро, и всякакъв вид богатства. И всичко това той е сторил поради заповедите Господни.",
                    "Защото той знаеше, че Ерусалим трябва да бъде унищожен поради нечестието на людете.",
                    "Защото ето, те са отхвърлили словата на пророците. Затова ако баща ми бе останал да живее в тази земя, след като му е било заповядано да избяга от нея, ето, той би погинал също. Ето защо, той трябваше да избяга от земята.",
                    "И ето, мъдрост Божия е за нас да вземем тези летописи, за да можем да запазим за децата си езика на нашите бащи.",
                    "А също и за да можем да запазим за тях словата, които са били изречени чрез устата на всички свети пророци, които са им били предадени чрез Духа и силата Божия от началото на света чак до наше време.",
                    "И стана така, че с такъв език аз убедих братята си да бъдат верни в спазването на Божиите заповеди.",
                    "И стана така, че ние слязохме в земята на нашето наследство и събрахме наедно златото си и среброто си, и скъпоценностите си.",
                    "И след като бяхме събрали тези неща наедно, възлязохме отново в къщата на Лаван.",
                    "И стана така, че ние влязохме при Лаван и пожелахме той да ни даде летописите, които бяха издълбани върху плочите от пиринч, за което щяхме да му дадем нашето злато и нашето сребро, и всичките си скъпоценности.",
                    "И стана така, че когато Лаван видя нашето имущество и че то беше доста голямо, той заламтя за него дотолкова, че ни изпъди и изпрати слугите си да ни убият, за да може да придобие имуществото ни.",
                    "И стана така, че ние избягахме от слугите на Лаван и бяхме принудени да изоставим богатството си, и то попадна в ръцете на Лаван.",
                    "И стана така, че ние избягахме в пустошта и слугите на Лаван не ни настигнаха, и се скрихме в кухината на една канара.",
                    "И стана така, че Ламан се разгневи на мене, а също и срещу баща ми; и Лемуил беше също разгневен, защото той се вслуша в словата на Ламан. Ето защо, Ламан и Лемуил казаха много груби слова против нас, по-малките им братя, и даже ни удряха с тояга.",
                    "И стана така, че докато ни удряха с тояга, ето, един ангел Господен дойде и застана пред тях, и им заговори казвайки: Защо удряте малкия си брат с тояга? Не знаете ли, че Господ го е избрал да ви бъде управител и това е заради вашите беззакония? Ето, ще възлезете в Ерусалим отново и Господ ще предаде Лаван в ръцете ви.",
                    "И след като ангелът ни бе говорил, той си тръгна.",
                    "И след като ангелът си бе тръгнал, Ламан и Лемуил започнаха отново да роптаят, казвайки: Как е възможно Господ да предаде Лаван в ръцете ни? Ето, той е могъщ човек и може да командва петдесет, да, пък и дори може да убие петдесет, тогава защо не и нас?"
                ]
            },
            {
                "url": "https://www.lds.org/scriptures/bofm/1-ne/4?lang=bul",
                "name": "Глава 4",
                "summary": [
                    "Нефи убива Лаван по заповед на Господ и се сдобива с плочите от пиринч чрез хитрост. Зорам избира да се присъедини към семейството на Лехий в пустошта. Около 600–592 г. пр. Хр."
                ],
                "verses": [
                    "И стана така, че аз заговорих на братята ми, казвайки: Нека възлезем отново в Ерусалим и нека бъдем верни в спазването на заповедите Господни; защото ето, Той е по-могъщ от всичко земно, тогава защо да не е по-могъщ и от Лаван, и неговите петдесет, да, или дори от неговите десетки хиляди.",
                    "Затова нека да възлезем там; нека бъдем силни както Моисей; защото той наистина говорѝ на водите на Червеното море и те се разделиха на едната и на другата страна, и бащите ни преминаха по суха земя навън от пленничеството, а войските на Фараона ги последваха и бяха удавени във водите на Червеното море.",
                    "Сега ето, вие знаете, че това е истинно; и вие също знаете, че един ангел ви е говорил; затова можете ли да се съмнявате? Нека възлезем; Господ е способен да ни избави тъкмо както бащите ни и да унищожи Лаван тъкмо както египтяните.",
                    "Сега, след като им казах тези слова, те бяха все още разгневени и още продължаваха да роптаят; въпреки това те ме последваха, докато стигнахме отвън стените на Ерусалим.",
                    "И беше през нощта, и аз ги накарах да се скрият извън стените. И след като се бяха скрили, аз, Нефи, се промъкнах в града и се отправих към къщата на Лаван.",
                    "И аз бях воден от Духа, без да зная предварително нещата, които трябваше да извърша.",
                    "При все това аз продължих и като се приближих до къщата на Лаван, видях един човек, и той беше паднал на земята пред мен, понеже беше пиян от вино.",
                    "И когато се приближих до него, разбрах, че това е Лаван.",
                    "И аз видях неговия меч и го измъкнах от ножницата му; и дръжката му беше от чисто злато, а изработката му беше извънредно изкусна и видях, че острието му беше от най-скъпата стомана.",
                    "И стана така, че аз бях заставен от Духа, че трябва да убия Лаван; но аз си казах в сърцето: Никога не съм проливал човешка кръв. И се отдръпнах и желаех да можеше да не го убивам.",
                    "Но Духът ми каза отново: Ето, Господ го е предал в ръцете ти. Да, аз също знаех, че той беше опитал да отнеме собствения ми живот; да, и той не искаше да се вслуша в заповедите Господни, а беше отнел също и имуществото ни.",
                    "И стана така, че Духът ми каза отново: Убий го, защото Господ го е предал в ръцете ти.",
                    "Ето, Господ убива нечестивите, за да изпълни справедливите си цели. По-добре да погине един човек, отколкото цял народ да чезне и погине в неверие.",
                    "И сега, когато аз, Нефи, чух тези слова, спомних си словата Господни, които Той ми каза в пустошта, казвайки, че: Дотолкова, доколкото твоето потомство ще спазва Моите заповеди, те ще преуспяват в земята на обета.",
                    "Да, и аз също си помислих, че те не биха могли да спазват Господните заповеди според закона на Моисей, освен ако нямат закона.",
                    "И аз знаех също, че законът беше издълбан върху плочите от пиринч.",
                    "И аз знаех също, че Господ беше предал Лаван в ръцете ми за тази цел — за да мога да се сдобия с летописите според Неговите заповеди.",
                    "Ето защо, аз се подчиних на гласа на Духа, хванах Лаван за косата и отсякох главата му с неговия собствен меч.",
                    "И след като му бях отсякъл главата с неговия собствен меч, взех одеждите на Лаван и ги сложих на собственото си тяло; да, даже всяка дреболия; запасах около кръста си неговата броня.",
                    "И след като бях направил това, аз се отправих към съкровищницата на Лаван. И като се отправях към съкровищницата на Лаван, ето, аз видях слугата на Лаван, у когото бяха ключовете от съкровищницата. И аз му заповядах с гласа на Лаван да дойде с мене в съкровищницата.",
                    "И той ме взе за господаря си Лаван, защото видя одеждите, а също и меча, препасан около кръста ми.",
                    "И той ми заговори относно юдейските старейшини, знаейки, че Лаван, неговият господар, е бил през нощта при тях.",
                    "И аз му отговорих като че ли бях Лаван.",
                    "И аз му казах също, че трябва да отнеса издълбаванията, които бяха върху плочите от пиринч, на по-старите ми братя, които бяха извън стените.",
                    "И също, заповядах му да ме последва.",
                    "И той, мислейки си, че говоря за братята от църквата и че наистина съм същият този Лаван, когото бях убил, ме последва.",
                    "И той ми говорѝ многократно относно юдейските старейшини, докато вървях в посока към братята ми, които бяха извън стените.",
                    "И стана така, че когато Ламан ме видя, той се изплаши извънредно, а така също и Лемуил, и Сам. И те избягаха от моето присъствие, понеже помислиха, че е Лаван, и че той ме е убил, и се опитва да отнеме и техния живот.",
                    "И стана така, че аз извиках след тях, и те ме чуха; ето защо, те престанаха да бягат от моето присъствие.",
                    "И стана така, че когато слугата на Лаван видя братята ми, той започна да трепери и бе готов да побегне от мен, за да се върне в Ерусалим.",
                    "И сега, аз, Нефи, бидейки едър на ръст, а също и получил голяма сила от Господа, ето защо, аз посегнах към слугата на Лаван и го задържах, за да не избяга.",
                    "И стана така, че аз му казах, че ако той се вслуша в словата ми, тъй както жив е Господ и както жив съм и аз, че ако се вслуша в словата ни, ние бихме пощадили живота му.",
                    "И аз му казах дори с клетва, че не трябва да се страхува; че той ще бъде свободен човек като нас, ако иска да слезе в пустошта с нас.",
                    "И аз също му говорих, казвайки: Наистина Господ ни заповяда да направим това нещо; и не трябва ли ние да бъдем усърдни в спазването на заповедите Господни? Затова ако желаеш да слезеш в пустошта при баща ми, ти ще имаш място с нас.",
                    "И стана така, че Зорам се насърчи от словата, които му казах. Сега, Зорам беше името на слугата; и той обеща, че ще слезе в пустошта при баща ни. Да, и той също направи клетва с нас, че ще остане с нас оттогава насетне.",
                    "Сега, ние желаехме той да остане с нас по тази причина, че юдеите да не разберат относно бягството ни в пустошта, за да не би да ни преследват и унищожат.",
                    "И стана така, че когато Зорам направи клетва с нас, нашите страхове спрямо него престанаха.",
                    "И стана така, че ние взехме плочите от пиринч и слугата на Лаван и тръгнахме в пустошта, и пътувахме до шатъра на баща ни."
                ]
            },
            {
                "url": "https://www.lds.org/scriptures/bofm/1-ne/5?lang=bul",
                "name": "Глава 5",
                "summary": [
                    "Сария се оплаква от Лехий. И двамата се радват на завръщането на синовете им. Те принасят жертви. Плочите от пиринч съдържат писанията на Моисей и на пророците. Плочите определят Лехий като потомък на Иосиф. Лехий пророкува относно потомството си и запазването на плочите. Около 600–592 г. пр. Хр."
                ],
                "verses": [
                    "И стана така, че след като бяхме слезли при баща ни в пустошта, ето, той бе изпълнен с радост, а също и майка ми Сария беше извънредно доволна, тъй като наистина беше скърбила по нас.",
                    "Понеже тя беше предположила, че ние сме погинали в пустошта и се беше оплаквала също и срещу баща ми, наричайки го човек с видения, казвайки: Ето, ти ни изведе от земята на нашето наследство и синовете ми ги няма повече, и ние загиваме в пустошта.",
                    "И с такъв език майка ми се била оплаквала срещу баща ми.",
                    "И станало така, че баща ми ѝ отговорил, казвайки: Аз знам, че съм човек с видения, защото ако не бях видял Божиите неща във видение, аз не бих познал добрината Божия, а щях да остана в Ерусалим и щях да погина с братята си.",
                    "Но ето, аз съм получил една земя на обета, поради което се радвам извънредно; да, и аз знам, че Господ ще избави синовете ми от ръцете на Лаван и ще ги върне отново при нас в пустошта.",
                    "И с такъв език баща ми, Лехий, утешаваше майка ми Сария за нас, докато ние пътувахме в пустошта към земята на Ерусалим, за да се сдобием с летописа на юдеите.",
                    "И след като се бяхме върнали в шатрата на баща ни, ето, радостта им беше пълна и майка ми се беше утешила.",
                    "И тя проговори, казвайки: Сега знам със сигурност, че Господ бе заповядал на мъжа ми да избяга в пустошта, да, аз също знам със сигурност, че Господ е закрилял синовете ми и ги е избавил от ръцете на Лаван, и им е дал сила, чрез която да могат да изпълнят нещата, които Господ им е заповядал. И с такъв език говореше тя.",
                    "И стана така, че те се радваха извънредно много, и принесоха жертва и всеизгаряния на Господа, и въздадоха благодарност на Бога Израилев.",
                    "И след като бяха въздали благодарност на Бога Израилев, баща ми Лехий взе летописите, които бяха издълбани върху плочите от пиринч, и ги прегледа от самото им начало.",
                    "И той видя, че те съдържаха петте книги на Моисей, които разказваха за сътворението на света, а също за Адам и Ева, които бяха нашите първи родители;",
                    "а също и летопис на юдеите от началото, чак до започването на царуването на Седекия, цар на Юда;",
                    "а също и пророчествата на светите пророци от началото чак до започването на царуването на Седекия; а също и много пророчества, които са били изречени чрез устата на Еремия.",
                    "И стана така, че баща ми Лехий намери върху плочите от пиринч също и родословие на бащите си; и така той научи, че е потомък на Иосиф; да, точно този Иосиф, който беше син на Яков, който беше продаден в Египет и който беше запазен от ръката Господна, за да може да запази баща си Яков и цялото му домочадие да не погинат от глад.",
                    "И те бяха също изведени от пленничество и вън от земята на Египет от същия този Бог, Който ги бе запазил.",
                    "И така баща ми Лехий откри родословието на бащите си. И Лаван също бе потомък на Иосиф, ето защо, той и бащите му бяха водили летописите.",
                    "И сега, когато баща ми видя всичките тези неща, той беше изпълнен с Духа и започна да пророкува относно неговото потомство.",
                    "Че тези плочи от пиринч трябва да достигнат до всички народи, племена, езици и люде, които бяха от неговото потомство.",
                    "Ето защо, той каза, че тези плочи от пиринч не ще се изгубят никога, нито пък ще се замъглят повече от времето. И той пророкуваше много неща относно неговото потомство.",
                    "И стана така, че досега аз и баща ми бяхме спазвали заповедите, които Господ ни беше заповядал.",
                    "И ние се бяхме сдобили с летописите, което Господ ни беше заповядал, и ги изследвахме и открихме, че бяха желателни; да, дори с голяма стойност за нас, дотолкова, че бихме могли да запазим заповедите Господни за децата си.",
                    "Ето защо, беше мъдрост Господна, че трябваше да ги носим с нас, като пътувахме в пустошта към земята на обета."
                ]
            },
            {
                "url": "https://www.lds.org/scriptures/bofm/1-ne/6?lang=bul",
                "name": "Глава 6",
                "summary": [
                    "Нефи пише за Божиите неща. Целта на Нефи е да убеди човеците да дойдат при Бога на Авраам и да бъдат спасени. Около 600–592 г. пр. Хр."
                ],
                "verses": [
                    "И сега, аз, Нефи, не давам родословието на бащите си в тази част на моя летопис; нито ще го дам впоследствие на тези плочи, върху които пиша; защото то е дадено в летописа, който водѝ баща ми; ето защо, аз не го описвам в този труд.",
                    "Понеже за мен е достатъчно да кажа, че сме потомци на Иосиф.",
                    "И за мен не е от значение да бъда изчерпателен и да дам пълен разказ за всичките неща на баща ми, понеже те не могат да бъдат описани на тези плочи, защото аз искам да запазя място, за да пиша за Божиите неща.",
                    "Защото пълнотата на моето намерение е да мога да убедя людете да дойдат при Бога на Авраам, Бога на Исаак и Бога на Яков и да бъдат спасени.",
                    "Затова не пиша въобще за нещата, които са угодни на света, а за нещата, които са угодни на Бога, и за онези, които не са от света.",
                    "Ето защо, ще дам заповед на моето потомство да не запълва тези плочи с неща, които са без ценност за чедата човешки."
                ]
            },
            {
                "url": "https://www.lds.org/scriptures/bofm/1-ne/7?lang=bul",
                "name": "Глава 7",
                "summary": [
                    "Синовете на Лехий се завръщат в Ерусалим и поканват Исмаил и домочадието му да се присъединят към тях в тяхното пътуване. Ламан и другите се бунтуват. Нефи увещава братята си да имат вяра в Господа. Те го завързват с върви и замислят неговото унищожение. Той е освободен чрез силата на вярата. Братята му молят за прошка. Лехий и придружаващите го принасят жертва и всеизгаряния. Около 600–592 г. пр. Хр."
                ],
                "verses": [
                    "И сега, аз бих желал да знаете, че след като баща ми, Лехий, бе свършил да пророкува относно потомството си, стана така, че Господ му проговори отново, казвайки, че не е уместно за него, Лехий, да заведе семейството си само́ в пустошта; но че синовете му трябва да вземат дъщери за жени, за да могат да въздигнат потомство на Господа в земята на обета.",
                    "И стана така, че Господ му заповяда аз, Нефи, и братята ми да се завърнем в земята на Ерусалим, за да заведем Исмаил и семейството му в пустошта.",
                    "И стана така, че аз, Нефи, потеглих отново с братята си в пустошта, за да възлезем в Ерусалим.",
                    "И стана така, че възлязохме в къщата на Исмаил, и спечелихме благоразположението на Исмаил дотолкова, че му казахме словата Господни.",
                    "И стана така, че Господ смекчи сърцето на Исмаил, също и на домочадието му дотолкова, че те предприеха своето пътуване с нас в пустошта към шатрата на баща ни.",
                    "И стана така, че докато пътувахме в пустошта, ето, Ламан и Лемуил, и две от дъщерите на Исмаил, и двамата синове на Исмаил, и семействата им се разбунтуваха срещу нас, да, срещу мене, Нефи, и Сам, и баща им, Исмаил, и жена му, и трите му други дъщери.",
                    "И стана така, че с този си бунт те пожелаха да се върнат в земята на Ерусалим.",
                    "И сега, аз, Нефи, бидейки наскърбен от тяхното коравосърдечие, ето защо, им проговорих, казвайки, да, дори на Ламан и на Лемуил: Ето, вие сте моите по-големи братя. Как е възможно да сте толкова коравосърдечни и толкова умозаслепени, че трябва аз, по-младият ви брат, да ви говоря, да, и да ви давам пример?",
                    "Как е възможно да не сте се вслушали в словото Господне?",
                    "Как е възможно да сте забравили, че сте видели ангел Господен?",
                    "Да, и как е възможно да сте забравили какви велики неща Господ е извършил за нас като ни избави от ръцете на Лаван, а също и че трябваше да се сдобием с летописа?",
                    "Да, и как е възможно да сте забравили, че Господ е в състояние да направи всички неща според волята Си за чедата човешки, ако е тъй, че те упражняват вяра в Него? Затова нека Му бъдем верни.",
                    "И ако е тъй, че сме Му верни, ние ще получим земята на обета; и вие ще научите в някой бъдещ момент, че словото Господне относно унищожението на Ерусалим ще се изпълни; понеже всички неща, за които Господ е говорил относно унищожението на Ерусалим, трябва да бъдат изпълнени.",
                    "Защото ето, Духът Господен скоро ще престане да владее в тях, защото ето, те са отхвърлили пророците и Еремия са хвърлили в тъмница. И те се опитваха да отнемат живота на баща ми дотолкова, че го изгониха от земята.",
                    "Сега ето, аз ви казвам, че ако се върнете в Ерусалим, вие също ще погинете с тях. И сега, ако пожелаете, възлезте в земята и помнете словата, които ви казах, че ако отидете там, вие също ще погинете, защото тъй Духът Господен ме заставя да говоря.",
                    "И стана така, че когато аз, Нефи, бях изговорил тези слова на братята си, те се разгневиха на мене. И стана така, че сложиха ръка върху ми, защото ето, те бяха извънредно разгневени и ме вързаха с върви, защото се опитаха да отнемат живота ми, като ме оставят в пустошта, за да бъда погълнат от дивите зверове.",
                    "Но стана така, че аз се помолих на Господа, казвайки: О, Господи, според вярата ми която имам в Теб, ще ме избавиш ли от ръцете на братята ми; да, дори ми дай сила да мога да разкъсам тези върви, с които съм вързан.",
                    "И стана така, че когато бях изрекъл тези слова, ето, вървите паднаха от ръцете ми и нозете ми, и аз застанах пред братята си, и им заговорих отново.",
                    "И стана така, че те отново се разгневиха на мене и се опитаха да сложат ръка върху ми, но ето, една от дъщерите на Исмаил, да, също и майка ѝ, и един от синовете на Исмаил се обърнаха с молба към братята ми, така че сърцата им се смекчиха, и те престанаха да се опитват да ми отнемат живота.",
                    "И стана така, че те се наскърбиха поради нечестието си дотолкова, че се поклониха пред мене и се обърнаха с молба към мене да им простя това, което бяха сторили против мене.",
                    "И стана така, че аз им простих искрено всичко това, което бяха сторили, и ги заувещавах да се молят на Господа, техния Бог за прошка. И стана така, че те направиха така. И след като бяха свършили да се молят на Господа, ние отново продължихме нашето пътуване към шатрата на баща си.",
                    "И стана така, че ние слязохме при шатрата на баща си. И след като аз и братята ми, и целият дом Исмаилов бяхме слезли при шатрата на баща ми, те въздадоха благодарности на Господа, техния Бог; и Му принесоха жертва и всеизгаряния."
                ]
            },
            {
                "url": "https://www.lds.org/scriptures/bofm/1-ne/8?lang=bul",
                "name": "Глава 8",
                "summary": [
                    "Лехий има видение за дървото на живота. Той взема от неговия плод и желае семейството му да направи същото. Той вижда прът от желязо, една стеснена и тясна пътека и мъглите от мрак, които обгръщат човеците. Сария, Нефи и Сам вземат от плода, но Ламан и Лемуил отказват. Около 600–592 г. пр. Хр."
                ],
                "verses": [
                    "И стана така, че ние бяхме събрали всякакъв вид различни семена, както и всякакъв вид зърно, също и семена от всякакъв вид плодове.",
                    "И стана така, че докато баща ми пребиваваше в пустошта, той ни говорѝ, казвайки: Ето, аз съм сънувал сън, или с други слова, имах видение.",
                    "И ето, поради това, което съм видял, имам повод да се радвам в Господа за Нефи, а също и за Сам; защото имам повод да предполагам, че те, а също и много от тяхното потомство ще бъдат спасени.",
                    "Но ето, Ламане и Лемуиле, аз много се страхувам за вас; защото ето, стори ми се, че видях в съня си една мрачна и тъмна пустош.",
                    "И случи се, че аз съзрях един мъж, и той беше облечен в бяла роба, и той дойде и застана пред мене.",
                    "И стана така, че той ми заговори и ми заповяда да го последвам.",
                    "И стана така, че когато го последвах, аз се намерих в един мрачен и тъмен пущинак.",
                    "И след като бях пътувал в продължение на много часове в мрак, аз започнах да се моля на Господа да има милост към мен, според множеството на нежните Му милости.",
                    "И стана така, че след като се бях помолил на Господа, аз съзрях едно голямо и просторно поле.",
                    "И стана така, че съгледах едно дърво, чийто плод беше желателен, за да направи човека щастлив.",
                    "И стана така, че аз отидох и взех от плода му; и видях, че той беше най-сладкият, повече от всичко друго, което бях вкусвал дотогава. Да, и аз видях, че плодът на дървото беше бял и белотата му надминаваше всяка друга белота, която бях виждал някога.",
                    "И след като взех от плода му, той изпълни душата ми с извънредно велика радост; ето защо, аз започнах да искам семейството ми също да вземе от него; защото знаех, че той бе желателен повече от всички други плодове.",
                    "И като хвърлих поглед наоколо, та да мога да открия също и семейството си, аз видях една река от вода; и тя течеше покрай и беше близо до дървото, от което аз вземах плода.",
                    "И погледнах, за да видя откъде идваше тя; и видях извора ѝ недалеч; и при извора ѝ съгледах майка ви Сария и Сам, и Нефи; и те стояха, като че не знаеха накъде трябва да идат.",
                    "И стана така, че аз им направих знак; и също им казах с висок глас, че трябва да дойдат при мене и да вземат от плода, който беше желателен повече от всички други плодове.",
                    "И стана така, че те дойдоха при мене и също взеха от плода.",
                    "И стана така, че аз пожелах Ламан и Лемуил да дойдат и също да вземат от плода ето защо, аз хвърлих поглед към извора на реката с надежда да ги съгледам.",
                    "И стана така, че аз ги видях, но те не поискаха да дойдат при мене и да вземат от плода.",
                    "И аз видях един прът от желязо и той се обтягаше покрай брега на реката, и водеше към дървото, до което стоях.",
                    "И аз видях също една стеснена и тясна пътека, която минаваше покрай пръта от желязо, чак до дървото, при което стоях; и тя също водеше покрай мястото на извора и стигаше до едно голямо и просторно поле, което като че беше един свят.",
                    "И аз видях безбройни множества от люде, мнозина от които напираха напред, така че да могат да стигнат до пътеката, която водеше към дървото, до което стоях аз.",
                    "И стана така, че те тръгнаха и продължиха по пътеката, която водеше към дървото.",
                    "И стана така, че се надигна мъгла от мрак, да, дори извънредно гъста мъгла от мрак, така че тези, които бяха тръгнали по пътеката, загубиха пътя си, така че те се заблудиха и се изгубиха.",
                    "И стана така, че аз видях и други, които напираха напред, и те излязоха напред, и се хванаха за края на пръта от желязо; и те напираха напред през мъглата от мрак, придържайки се за пръта от желязо, докато излязоха напред и взеха от плода на дървото.",
                    "И след като бяха взели от плода на дървото, те хвърлиха поглед наоколо, като че ли бяха засрамени.",
                    "И аз също хвърлих поглед наоколо и видях от другата страна на реката от вода едно величествено и обширно здание; и то стоеше като че ли във въздуха, високо над земята.",
                    "И то беше пълно с люде, и стари и млади, и мъже и жени; и начинът, по който бяха облечени, беше извънредно изящен; и тяхното поведение бе да се присмиват и да сочат с пръст онези, които бяха дошли и вземаха от плода.",
                    "И след като бяха вкусили от плода, те се засрамваха от онези, които им се подиграваха; и те отпадаха в забранени пътеки и се загубваха.",
                    "И сега, аз, Нефи, не казвам всичките слова на баща си.",
                    "Но за да бъда кратък в писането, ето, той видя и други множества, напиращи напред; и те идваха, и се хващаха за края на пръта от желязо; и те напираха в пътя си напред, непрестанно придържайки се здраво за пръта от желязо, додето не дойдеха и не паднеха долу, и не вземеха от плода на дървото.",
                    "И той видя също и други множества, опитващи се да налучкат пътя си към онова величествено и обширно здание.",
                    "И стана така, че много се издавиха в дълбочините на извора; и много се загубиха от погледа му, лутащи се по непознати пътища.",
                    "И огромно бе множеството, което влезе в това странно здание. И след като успяха да влязат в това здание, те сочеха презрително с пръст към мене и към онези, които също вземаха от плода; но ние не им обръщахме внимание.",
                    "Това са словата на баща ми: Защото всички онези, които им обърнаха внимание, пропаднаха.",
                    "И Ламан, и Лемуил не взеха от плода, каза баща ми.",
                    "И стана така, че след като баща ми беше изговорил всички слова за своя сън или видението си, които бяха много, той ни каза, че поради тези неща, които той е видял във видение, той извънредно се опасява за Ламан и Лемуил, да, той се опасяваше за тях, да не би да бъдат отхвърлени от присъствието Господне.",
                    "И тогава той ги заувещава с всички чувства на един нежен родител, та да се вслушат в словата му, та Господ да би се смилил над тях и да не ги отхвърли; да, баща ми им проповядваше.",
                    "И след като той им беше проповядвал и им беше пророкувал също много неща, той им нареди да спазват заповедите Господни; и спря да им говори."
                ]
            },
            {
                "url": "https://www.lds.org/scriptures/bofm/1-ne/9?lang=bul",
                "name": "Глава 9",
                "summary": [
                    "Нефи прави два набора от летописи. Всеки един от тях е наречен плочи на Нефи. По-големите плочи съдържат светската история, а по-малките разглеждат най-вече свещени неща. Около 600–592 г. пр. Хр."
                ],
                "verses": [
                    "И всички тези неща, а също и голямо множество други неща, които не могат да бъдат написани на тези плочи, баща ми видя и чу, и каза, докато живееше в шатра в долината Лемуил.",
                    "И сега, както съм казал относно тези плочи, ето, те не са плочите, върху които аз правя пълен разказ на историята на моя народ; защото на плочите, на които правя пълен разказ за народа ми, аз дадох името на Нефи, ето защо, те се наричат плочи на Нефи, по моето собствено име; и тези плочи също се наричат плочи на Нефи.",
                    "При все това аз получих заповед от Господа, че трябва да направя тези плочи с нарочната цел да има разказ издълбан върху тях относно служението на народа ми.",
                    "Върху другите плочи трябва да бъде издълбан разказ за царуването на царете и войните, и раздорите на моя народ; затова тези плочи са главно за служението; а другите плочи са главно за царуването на царете и войните, и раздорите на моя народ.",
                    "Ето защо, Господ ми е заповядал да направя тези плочи с една мъдра в Него цел, която цел аз не познавам.",
                    "Но Господ познава всички неща от началото; ето защо, Той подготвя път, за да изпълни всички Свои дела сред чедата човешки; защото ето, Той има цялата сила за изпълнението на всички Свои слова. И така е. Амин."
                ]
            },
            {
                "url": "https://www.lds.org/scriptures/bofm/1-ne/10?lang=bul",
                "name": "Глава 10",
                "summary": [
                    "Лехий предсказва, че юдеите ще бъдат взети в плен от вавилонците. Той разказва за идването сред юдеите на един Месия, Спасител и Изкупител. Лехий разказва също за идването на един, който трябва да кръсти Агнеца Божий. Лехий разказва за смъртта и възкресението на Месията. Той сравнява разпръскването и събирането на Израил с маслиново дърво. Нефи говори за Божия Син, за дара на Светия Дух и за необходимостта от праведност. Около 600–592 г. пр. Хр."
                ],
                "verses": [
                    "И сега, аз, Нефи, продължавам да разказвам върху тези плочи за постъпките си, моето управление и служение; затова, за да продължа разказа си, аз трябва да спомена донякъде за нещата на баща ми, а също и на моите братя.",
                    "Защото ето, стана така, че след като баща ми беше сложил край на словата на съня си, а също и увещанията към тях за пълно усърдие, той им заговори относно юдеите;",
                    "че след като те бъдат унищожени, дори и този велик град Ерусалим, и мнозина бъдат отведени в плен във Вавилон, в определеното от Господа време те ще се завърнат отново, да, дори ще бъдат върнати от пленничество; и след като бъдат върнати от пленничество, те ще притежават отново земята на тяхното наследство.",
                    "Да, точно шестстотин години от времето, когато баща ми напусне Ерусалим, Господ Бог ще въздигне пророк между юдеите — тъкмо един Месия, или с други слова, един Спасител на света.",
                    "И той говорѝ също относно пророците, и колко много са тези, които бяха свидетелствали за тези неща относно този Месия, за Когото той беше говорил, или този Изкупител на света.",
                    "Ето защо, цялото човечество беше в изгубено и паднало състояние и би било завинаги, освен ако те не се уповават на този Изкупител.",
                    "И той говорѝ също относно един пророк, който трябваше да дойде преди Месията, за да подготви пътя на Господа.",
                    "Да, точно той щял да върви напред и да вика в пустошта: Подготвяйте пътя на Господа и правете пътеките Му прави; защото сред вас стои един, когото не познавате; и той е по-могъщ от мене, чийто ремък на обущата му аз не съм достоен дори да развържа. И много говорѝ баща ми относно това нещо.",
                    "И баща ми каза, че той щял да кръщава във Витавара, отвъд Иордан; и каза също, че той щял да кръщава с вода; дори, че щял да кръсти и Месията с вода.",
                    "И след като кръстел Месията с вода, той щял да види и да свидетелства, че е кръстил Агнеца Божий, Който щял да отнесе греховете на света.",
                    "И стана така, че след като баща ми беше изрекъл тези слова, той говорѝ на братята ми относно Евангелието, което щяло да бъде проповядвано между юдеите, а също и относно чезненето на юдеите в неверие. И след като те убиели Месията, Който щял да дойде, и след като Той бъдел убит, Той щял да се вдигне от мъртвите, и щял да се покаже на езичниците чрез Светия Дух.",
                    "Да, баща ми говорѝ много даже относно езичниците, а също и за дома Израилев, че той щял да бъде оприличен на маслиново дърво, чиито клони щели да бъдат отчупени и пръснати по цялото лице на земята.",
                    "Ето защо, той каза, че е нужно ние да бъдем водени единодушно в земята на обета в изпълнението на словото Господне, че сме щели да бъдем пръснати по цялото лице на земята.",
                    "И след като домът Израилев бъдел разпръснат, той щял да бъде събран отново; или накратко казано, след като езичниците получели пълнотата на Евангелието, естествените клони на маслиновото дърво или останките от дома Израилев щели да бъдат присадени, сиреч да стигнат до знанието за истинския Месия, техния Господ и техния Изкупител.",
                    "И с този език баща ми пророкуваше и говореше на братята ми, а също и много други неща, които аз не описвам в тази книга; защото съм написал толкова от тях, колкото ми беше нужно в другата моя книга.",
                    "И всички тези неща, за които съм говорил, бяха извършени по времето, когато баща ми живееше в шатра в долината Лемуил.",
                    "И стана така, че след като аз, Нефи, бях чул всичките слова на баща ми относно нещата, които той видя във видение, и също за нещата, за които той говорѝ чрез силата на Светия Дух, силата, която той получи чрез вяра в Сина Божий — и Синът Божий беше Месията, Който трябваше да дойде — аз, Нефи, пожелах също да мога да видя, и да чуя, и да знам тези неща чрез силата на Светия Дух, Който е дар Божий за всички тези, които Го търсят усърдно, както в древните времена, така и по времето, когато Той трябва да се яви на чедата човешки.",
                    "Защото Той е същият вчера, днес и навеки; и от основаването на света пътят е приготвен за всички човеци, ако бъде тъй, че те се покаят и дойдат при Него.",
                    "Защото този, който търси усърдно, ще намери; и тайнствата Божии ще им бъдат разкрити чрез силата на Светия Дух в сегашните времена, както и в древните времена, и в древните времена, както и в бъдещите времена; защото пътят на Господа е един вечен кръг.",
                    "Затова помни, о, човече, че за всичките ти дела ще бъдеш предаден на съд.",
                    "Ето защо, ако вие сте се стремили да вършите нечестие в дните на изпитанието си, тогава ще бъдете намерени нечисти пред съдийския престол на Бога и нищо нечисто не може да живее с Бога, ето защо, вие трябва да бъдете отхвърлени навеки.",
                    "И Светият Дух ми дава власт да говоря тези неща, а не да ги премълчавам."
                ]
            },
            {
                "url": "https://www.lds.org/scriptures/bofm/1-ne/11?lang=bul",
                "name": "Глава 11",
                "summary": [
                    "Нефи вижда Духа Господен и му е показано във видение дървото на живота. Той вижда майката на Сина Божий и научава за благоволението Божие. Той вижда кръщението, служението и разпъването на Агнеца Божий. Той вижда също така призоваването и служението на Дванадесетте апостоли на Агнеца. Около 600–592 г. пр. Хр."
                ],
                "verses": [
                    "Защото стана така, че след като бях пожелал да узная нещата, които баща ми беше видял, и вярвайки, че Господ е в състояние да ми ги стори знайни, тъй както седях, размишлявайки в сърцето си, аз бях отнесен в Духа Господен, да, на една извънредно висока планина, която никога не бях виждал преди това и на която никога не бях стъпвал.",
                    "И Духът ми каза: Ето, какво желаеш?",
                    "И аз казах: Желая да видя нещата, които баща ми видя.",
                    "И Духът ми каза: Вярваш ли, че баща ти видя дървото, за което той е говорил?",
                    "И аз казах: Да, ти знаеш, че вярвам на всичките слова на баща си.",
                    "И след като бях изрекъл тези слова, Духът извика с висок глас, казвайки: Осанна на Господа, Всевишния Бог; защото Той е Бог на цялата земя, да, дори над всичко. И благословен си ти, Нефи, понеже вярваш в Сина на Всевишния Бог; затова ти ще видиш нещата, които си пожелал.",
                    "И ето, това ще ти бъде дадено като знамение, че след като видиш дървото, което даде плода, който баща ти вкуси, ще видиш също и човек, който слиза от небето и на него ще му бъдеш свидетел; и след като ти ще си го видял, ще свидетелстваш, че това е Божият Син.",
                    "И стана така, че Духът ми каза: Погледни! И аз погледнах и видях едно дърво; и то беше като дървото, което баща ми беше видял; и красотата му беше ненадмината, да, превъзхождаща всякаква друга красота; и белотата му надминаваше белотата на пряспа сняг.",
                    "И стана така, че след като бях видял дървото, аз казах на Духа: Виждам, че ти си ми показал дървото, което е най-ценно от всичко.",
                    "И Той ми каза: Какво желаеш?",
                    "И аз му казах: Да знам тълкуванието му. Защото аз Му говорех, тъй както говори човек, понеже виждах, че Той имаше вид на човек; при все това знаех, че Той беше Духът Господен; и Той ми говореше, както един човек говори с друг.",
                    "И стана така, че Той ми каза: Погледни! И аз погледнах, като да Го видя, но не Го видях; понеже Той си беше отишъл от моето присъствие.",
                    "И стана така, че аз погледнах и видях великия град Ерусалим, както и други градове. И аз съзрях град Назарет; и в града Назарет съзрях една девица, и тя беше извънредно красива и бяла.",
                    "И стана така, че видях небесата да се отварят; и един ангел слезе, и застана пред мене, и той ми каза: Нефи, какво виждаш?",
                    "И аз му казах: Девица, най-красивата и най-прекрасната от всички други девици.",
                    "И той ми каза: Познаваш ли благоволението Божие?",
                    "И аз му казах: Аз зная, че Той обича чедата Си; при все това аз не разбирам значението на всички неща.",
                    "И той ми каза: Ето, девицата, която виждаш, е майката на Сина Божий според начина на плътта.",
                    "И стана така, че аз видях, че тя беше отнесена в Духа; и след като беше отнесена в Духа за известно време, ангелът ми заговори, казвайки: Погледни!",
                    "И аз погледнах, и видях отново девицата да носи дете на ръцете си.",
                    "И ангелът ми каза: Ето Агнецът Божий, да, тъкмо Синът на Вечния Отец. Знаеш ли значението на дървото, което баща ти видя?",
                    "И аз му отговорих, казвайки: Да, това е любовта Божия, която се излива нашироко в сърцата на чедата човешки. Ето защо, тя е най-желателна от всички неща.",
                    "И той ми отвърна, казвайки: Да, и най-радостната за душата.",
                    "И след като беше казал тези слова, той ми каза: Погледни! И аз погледнах, и видях Божия Син да ходи сред чедата човешки, и видях много от тях да се хвърлят в краката Му и да Му се покланят.",
                    "И стана така, че аз видях, че прътът от желязо, който баща ми беше видял, беше словото Божие; и той водеше към извора на живите води или към дървото на живота, които водѝ представляват любовта Божия; и аз видях също, че дървото на живота представляваше любовта Божия.",
                    "И ангелът отново ми каза: Погледни и виж благоволението Божие!",
                    "И аз погледнах и видях Изкупителя на света, за Когото баща ми беше говорил; и аз видях също пророка, който трябваше да подготви пътя пред Него. И Агнецът Божий дойде и беше кръстен от него; и след като беше кръстен, видях, че небесата се отвориха и Светият Дух слезе от небето и застана върху Него във вид на гълъб.",
                    "И аз видях, че Той тръгна да проповядва на людете с власт и голяма слава; и множествата се бяха събрали наедно да Го чуят; и видях, че те Го прогониха от средата си.",
                    "И аз видях също дванадесет други мъже да го следват. И стана така, че те бяха отнесени в Духа извън присъствието ми и аз не ги виждах.",
                    "И стана така, че ангелът ми проговори отново, казвайки: Погледни! И аз погледнах, и видях небесата да се отварят отново, и видях ангели, слизащи при чедата човешки, и те им служеха.",
                    "И той ми проговори отново, казвайки: Погледни! И аз погледнах, и видях Агнеца Божий да върви сред чедата човешки; и аз видях множества от люде, които бяха болни и измъчвани от всякакъв вид болести, и с дяволи, и нечисти духове; и ангелът ми говорѝ, и ми показа всички тези неща. И те бяха изцелени чрез силата на Агнеца Божий; а дяволите и нечистите духове бяха прогонени.",
                    "И стана така, че ангелът ми заговори отново, казвайки: Погледни! И аз погледнах, и видях Агнеца Божий, и Той беше хванат от людете; да, Синът на Вечния Бог бе осъден от света; аз видях и свидетелствам за това.",
                    "И аз, Нефи, видях, че Той беше издигнат на кръста и убит за греховете на света.",
                    "И след като Той беше убит, аз видях земните множества, че се бяха събрали наедно, за да се борят срещу апостолите на Агнеца; защото така бяха наречени дванадесетте от ангела Господен.",
                    "И земното множество се беше събрало наедно; и аз видях, че то беше в едно голямо и обширно здание, подобно на това, което баща ми беше видял. И ангелът Господен отново ми проговори, казвайки: Ето света и неговата мъдрост; да, виж, домът Израилев се е събрал наедно, за да се бори срещу дванадесетте апостоли на Агнеца.",
                    "И стана така, че аз видях и свидетелствам, че величественото и обширно здание беше светската гордост; и то падна, и падането му бе изключително голямо. И ангелът Господен ми проговори отново, казвайки: Тъкмо такова ще бъде унищожението на всички народи, племена, езици и люде, които ще се борят срещу дванадесетте апостоли на Агнеца."
                ]
            },
            {
                "url": "https://www.lds.org/scriptures/bofm/1-ne/12?lang=bul",
                "name": "Глава 12",
                "summary": [
                    "Нефи вижда във видение земята на обета, праведността, беззаконието и падението на нейните обитатели; пришествието на Агнеца Божий между тях; как Дванадесетте ученици и Дванадесетте апостоли ще съдят Израил; презряното и нечисто състояние на онези, които чезнат в неверие. Около 600–592 г. пр. Хр."
                ],
                "verses": [
                    "И стана така, че ангелът ми каза: Погледни и виж потомството си, както и потомството на братята ти. И аз погледнах, и видях земята на обета, и видях множества от люде, да, тъкмо като че бяха на брой толкова, колкото пясъка на морето.",
                    "И стана така, че аз видях множества, събрани да се сражават едно срещу друго; и видях войни и слухове за войни, и големи кланета с меч сред моя народ.",
                    "И стана така, че аз видях много поколения да загиват във войните и раздорите в страната; и видях много градове, да, та чак не можах да ги преброя.",
                    "И стана така, че съзрях мъгла от мрак по повърхността на земята на обета; и видях светкавици, и чух гръмотевици, и земетръси, и всякакъв вид метежни шумове; и аз видях земята и канарите да се разцепват; видях планини да се сгромолясват на парчета; и видях равнините на земята да се разтварят; и видях много градове, които бяха потънали; и видях много други, които бяха изгорени от огън; и видях много от тях, които се сринаха на земята поради нейното треперене.",
                    "И стана така, че след като аз видях тези неща, видях, че па̀рите на мрака се разпръснаха от лицето на земята; и ето, аз видях множества, които не бяха паднали от великите и страшни възмездия Господни.",
                    "И видях небесата да се отварят и Агнецът Божий да слиза от небесата; и Той слезе, и им се показа.",
                    "И аз видях, и свидетелствам, че Светият Дух слезе върху други дванадесет; и те бяха поставени от Бог и избрани.",
                    "И ангелът ми проговори, казвайки: Ето дванадесетте ученици на Агнеца, които са избрани да служат на потомството ти.",
                    "И Той ми каза: Ти помниш ли дванадесетте апостоли на Агнеца? Ето, те са тези, които ще съдят дванадесетте племена Израилеви; ето защо, дванадесетте служители от потомството ти ще бъдат съдени от тях; защото вие сте от дома Израилев.",
                    "И тези дванадесет служители, които ти виждаш, ще съдят потомството ти. И ето, те са праведни навеки, защото поради вярата им в Агнеца Божий, дрехите им са избелени в Неговата кръв.",
                    "И ангелът ми каза: Погледни! И аз погледнах, и видях три поколения да преминават в праведност; и одеждите им бяха бели, тъкмо както на Агнеца Божий. И ангелът ми каза: Тези бяха избелени в кръвта на Агнеца поради вярата им в Него.",
                    "И аз, Нефи, видях също много от четвъртото поколение, които преминаха в праведност.",
                    "И стана така, че видях земните множества събрани наедно.",
                    "И ангелът ми каза: Ето твоето потомство и потомството на братята ти.",
                    "И стана така, че аз погледнах и видях людете от потомството ми, събрани наедно в множества срещу потомството на братята ми; и те бяха събрани наедно, за да се сражават.",
                    "И ангелът ми проговори, казвайки: Ето изворът на мръсната вода, който баща ти видя; да, даже и реката, за която той говорѝ; и дълбините ѝ представляват дълбините на пъкъла.",
                    "И мъглите от мрак са изкушенията на дявола, които заслепяват очите и вкоравяват сърцата на чедата човешки, и ги отвеждат по широки пътища, за да погинат и се изгубят.",
                    "И голямото и обширно здание, което баща ти видя, са суетните въображения и гордостта на чедата човешки. И огромна, и ужасна бездна ги разделя; да, тъкмо Словото на правосъдието на Вечния Бог и на Месията, Който е Агнецът Божий, за Когото Светият Дух свидетелства от началото на света до ден днешен и отсега нататък и навеки.",
                    "И докато ангелът говореше тези слова, аз погледнах и видях, че потомството на братята ми се надигна срещу моето потомство според словото на ангела; и поради гордостта на потомството ми и изкушенията на дявола, аз видях, че потомството на братята ми надви людете от моето потомство.",
                    "И стана така, че аз погледнах и видях людете от потомството на братята ми и че те бяха надвили моето потомство; и те тръгнаха на множества по лицето на земята.",
                    "И аз ги видях събрани наедно на множества; и видях войни и слухове за войни сред тях; и аз видях много поколения да преминават сред войни и слухове за войни.",
                    "И ангелът ми каза: Ето, тези ще чезнат в неверие.",
                    "И стана така, че аз видях, че след като бяха чезнали в неверие, те станаха едни тъмни и презрени, и едни нечисти люде, пълни с ленивост и всякакъв вид мерзости."
                ]
            },
            {
                "url": "https://www.lds.org/scriptures/bofm/1-ne/13?lang=bul",
                "name": "Глава 13",
                "summary": [
                    "Нефи вижда във видение църквата на дявола, установена сред езичниците, откриването и колонизирането на Америка, изгубването на много ясни и ценни части от Библията, последвалото състояние на вероотстъпничество на езичниците, възстановяването на Евангелието, появата на писание от последните дни и изграждането на Сион. Около 600–592 г. пр. Хр."
                ],
                "verses": [
                    "И стана така, че ангелът ми заговори отново, казвайки: Погледни! И аз погледнах, и видях много народи и царства.",
                    "И ангелът ми каза: Какво виждаш? И аз казах: Виждам много народи и царства.",
                    "И той ми каза: Това са народите и царствата на езичниците.",
                    "И стана така, че аз видях сред езическите народи образуването на една голяма църква.",
                    "И ангелът ми каза: Ето образуването на една църква, която е най-мерзката от всички други църкви, която убива Божиите светии, да, и ги измъчва, и ги завързва, и ги впряга в ярем от желязо, и ги откарва в пленничество.",
                    "И стана така, че аз видях тази голяма и мерзка църква; и видях, че самият дявол беше основателят ѝ.",
                    "И аз видях също злато и сребро, и коприни, и багреници, и препреден висон, и всякакъв вид скъпи облекла; и аз видях много блудници.",
                    "И ангелът ми заговори, казвайки: Ето, златото и среброто, и коприните, и багрениците, и препредения висон, и скъпите облекла, и блудниците, това са желанията на тази голяма и мерзка църква.",
                    "И също, за светска похвала те унищожават Божиите светии и ги откарват в пленничество.",
                    "И стана така, че аз погледнах и видях много води; и те разделяха езичниците от потомството на братята ми.",
                    "И стана така, че ангелът ми каза: Ето, виж, Божият гняв е върху потомството на братята ти!",
                    "И аз погледнах, и видях един човек сред езичниците, който беше разделен от потомството на братята ми от многото води; и аз видях Духът Божий да слиза и да подбужда този човек. И той тръгна по многото води точно към потомството на братята ми, които бяха в обетованата земя.",
                    "И стана така, че аз видях Духа Божий, че подбужда други езичници; и те излязоха от пленничество и тръгнаха по многото води.",
                    "И стана така, че аз видях много множества от езичниците в земята на обета; и аз видях гнева Божий, който беше върху потомството на братята ми; и те бяха пръснати пред езичниците, и бяха поразени.",
                    "И аз видях, че Духът Господен беше над езичниците и те преуспяваха и получиха земята за тяхно наследство; и аз видях, че те бяха бели и извънредно красиви, и прекрасни като моя народ преди да бъде избит.",
                    "И стана така, че аз, Нефи, видях, че езичниците, които бяха излезли от пленничество, се смириха пред Господа; и силата Господна бе с тях.",
                    "И аз видях, че родствените им езичници бяха събрани наедно по вода, а също и по суша, за да се сражават срещу тях.",
                    "И видях, че силата Божия беше с тях и освен това, че гневът Божий беше върху всички онези, които се бяха събрали срещу тях, за да се сражават.",
                    "И аз, Нефи, видях, че езичниците, които бяха излезли от пленничество, бяха избавени чрез силата Божия от ръцете на всички други народи.",
                    "И стана така, че аз, Нефи, видях, че те преуспяха в страната; и видях една книга, и тя бе разпространявана сред тях.",
                    "И ангелът ми каза: Знаеш ли значението на книгата?",
                    "И аз му казах: Не зная.",
                    "И той ми каза: Ето, тя излиза от устата на юдеин. И аз, Нефи, я видях; и той ми каза: Книгата, която виждаш, е летопис на юдеите, който съдържа заветите Господни, които Той е сключил с дома Израилев; и освен това съдържа много от пророчествата на светите пророци; и това е летопис като издълбаванията върху плочите от пиринч, само че не са толкова много; при все това, те съдържат заветите Господни, които Той сключи с дома Израилев; ето защо, те са от голяма ценност за езичниците.",
                    "И ангелът Господен ми каза: Ти си видял, че книгата излезе от устата на юдеин; и когато излезе от устата на юдеин, тя съдържаше пълнотата на Евангелието Господне, за което дванадесетте апостоли свидетелстват; и те свидетелстват според истината, която е в Агнеца Божий.",
                    "Затова тези неща излизат с цялата си яснота от юдеите и отиват при езичниците, според истината, която е у Бога.",
                    "И след като те тръгнат чрез ръката на дванадесетте апостоли на Агнеца от юдеите към езичниците, ти виждаш образуването на тази голяма и мерзка църква, която е най-мерзката от всички други църкви; защото ето, те са извадили от Евангелието на Агнеца много части, които са ясни и най-ценни, както и много завети Господни са премахнали те.",
                    "И всичко това те са направили, за да могат да извратят правите пътища Господни, за да могат да заслепят очите и вкоравят сърцата на чедата човешки.",
                    "Затова виждаш, че след като книгата е преминала през ръцете на голямата и мерзка църква, много ясни и ценни неща са премахнати от книгата, която е книгата на Агнеца Божий.",
                    "И след като тези ясни и ценни неща бяха премахнати, тя отива при всички народи на езичниците; и след като тя отива при всички езически народи, да, даже отвъд многото води, които ти си видял, с езичниците, които са излезли от пленничество, ти виждаш, че поради това, че много ясни и ценни неща бяха премахнати от книгата, които бяха ясни за разбиране от чедата човешки, според яснотата, която е в Божия Агнец — поради тези неща, които са премахнати от Евангелието на Агнеца, извънредно много люде се препъват, да, така че Сатана има голяма власт над тях.",
                    "При все това ти виждаш, че езичниците, които са излезли от пленничество и които бяха въздигнати чрез силата Божия над всички други народи върху лицето на земята, която е отбрана от всички други земи, която е земята, за която Господ Бог е сключил завет с баща ти, така че неговото потомство да я има като земя на тяхното наследство, затова ти виждаш, че Господ Бог не ще позволи на езичниците да унищожат напълно смесеното ти потомство, които са измежду братята ти.",
                    "Нито пък Той ще позволи на езичниците да унищожат потомството на твоите братя.",
                    "Нито пък Господ Бог ще позволи езичниците да останат навеки в това ужасно състояние на слепота, в което ти виждаш, че са изпаднали поради премахването на ясните и най-ценни части от Евангелието на Агнеца, които са били задържани от тази мерзка църква, чието образуване ти видя.",
                    "Ето защо, Агнецът Божий каза: Аз ще бъда милостив към езичниците, като остатъкът от дома Израилев бъде посетен с велико възмездие.",
                    "И стана така, че ангелът Господен ми говорѝ, казвайки: Ето, казва Агнецът Божий, след като съм посетил остатъка от дома Израилев — и този остатък, за който говоря, са потомците на баща ти — затова след като съм ги посетил с възмездие и поразил чрез ръката на езичниците, и след като езичниците се препънат извънредно много, поради това, че най-ясните и ценни части от Евангелието на Агнеца, които са били задържани от онази мерзка църква, която е майка на блудници, казва Агнецът, Аз ще бъда милостив към езичниците в този ден, дотолкова, че ще им изпратя чрез силата Си голяма част от Моето Евангелие, което ще бъде ясно и ценно, казва Агнецът.",
                    "Понеже ето, казва Агнецът: Аз ще се явя на потомството ти, и те ще напишат много неща, които Аз ще им проповядвам и които ще бъдат ясни и ценни; и след като потомството ти бъде унищожено и зачезне в неверие, както и потомството на братята ти, ето, тези неща ще бъдат скрити, за да излязат наяве за езичниците чрез дара и силата на Агнеца.",
                    "И в тях ще бъде написано Моето Евангелие, казва Агнецът, и Моята канара, и Моето спасение.",
                    "И благословени са тези, които ще се стремят да установят Моя Сион в онзи ден, защото те ще имат дара и силата на Светия Дух; и ако устоят до края, те ще бъдат възвисени в последния ден и ще бъдат спасени във вечното царство на Агнеца; и тези, които ще възвестят мир, да, вестта за великата радост, колко прекрасни върху планините ще бъдат те.",
                    "И стана така, че аз видях остатъка от потомството на братята ми, а също и книгата на Агнеца Божий, която беше излязла от устата на юдеин, и тя беше донесена на остатъка от потомството на братята ми от езичниците.",
                    "И след като тя беше дошла до тях, аз видях други книги, които им бяха донесени чрез силата на Агнеца от езичниците, за да се убедят езичниците и остатъкът от потомството на братята ми, също и юдеите, които бяха пръснати по цялото лице на земята, че летописите на пророците и на дванадесетте апостоли на Агнеца са истинни.",
                    "И ангелът ми говорѝ, казвайки: Тези последни летописи, които ти си видял сред езичниците, ще установят истината за първите, които са на дванадесетте апостоли на Агнеца, и ще сторят знайни ясните и ценни неща, които са били премахнати от тях; и ще възвестят на всички народи, езици и люде, че Агнецът Божий е Синът на Вечния Отец и е Спасителят на света; и че всички люде трябва да дойдат при Него или те не могат да бъдат спасени.",
                    "И те трябва да дойдат според словата, които ще бъдат установени чрез устата на Агнеца; и словата на Агнеца ще бъдат разкрити в летописите на потомството ти, както и в летописите на дванадесетте апостоли на Агнеца; ето защо, и двата летописа ще бъдат установени в едно, понеже има един Бог и един Пастир над цялата земя.",
                    "И идва времето, когато Той ще се яви на всички народи, както на юдеите, така и на езичниците; и след като Той се яви на юдеите и също на езичниците, тогава Той ще се яви на езичниците, а също и на юдеите, и последните ще бъдат първи, а първите ще бъдат последни."
                ]
            },
            {
                "url": "https://www.lds.org/scriptures/bofm/1-ne/14?lang=bul",
                "name": "Глава 14",
                "summary": [
                    "Един ангел съобщава на Нефи за благословиите и проклятията, които ще паднат върху езичниците. Има само две църкви: Църквата на Агнеца Божий и църквата на дявола. Божиите светии във всички страни са преследвани от голямата и мерзка църква. Апостол Иоан ще пише относно края на света. Около 600–592 г. пр. Хр."
                ],
                "verses": [
                    "И ще стане така, че ако езичниците се вслушат в Агнеца Божий в този ден, когато Той ще им се яви в слово, а също и в сила, съвсем наистина, за премахване на препънките им;",
                    "и ако не вкоравяват сърцата си против Агнеца Божий, те ще бъдат причислени към потомството на баща ти; да, те ще бъдат причислени към дома Израилев; и те ще бъдат един навеки благословен народ в обетованата земя; те не ще бъдат повече откарвани в пленничество, и домът Израилев не ще бъде повече объркван.",
                    "И тази голяма яма, която е била изкопана за тях от тази голяма и мерзка църква, която бе основана от дявола и неговите чеда, за да може да отведе човешките души надолу към пъкъла — да, тази голяма яма, която е била изкопана за унищожението на людете, ще бъде напълнена с онези, които я изкопаха, до пълното им унищожение, казва Агнецът Божий; не за унищожение на душата, но за захвърлянето ѝ в онзи пъкъл, който няма край.",
                    "Понеже ето, това е според пленничеството на дявола и също според правосъдието Божие спрямо всички онези, които ще вършат нечестие и мерзост пред Него.",
                    "И стана така, че ангелът ми говореше на мене, Нефи, казвайки: Ти си видял, че ако езичниците се покаят, ще бъде добре за тях; и ти знаеш също относно заветите Господни с дома Израилев; и ти си чул също, че който не се покае, трябва да погине.",
                    "Ето защо, горко на езичниците ако бъде тъй, че те вкоравят сърцата си против Агнеца Божий.",
                    "Понеже идва времето, казва Агнецът Божий, когато Аз ще извърша велико и чудно дело сред чедата човешки; дело, което ще бъде вечно или на едната страна, или на другата — или за убеждаването им в мир и живот вечен, или за предаването им на тяхното коравосърдечие и на слепотата на умовете им, до откарването им в пленничество и също до унищожение, както телесно, така и духовно, според пленничеството на дявола, за което съм говорил.",
                    "И стана така, че когато ангелът беше изрекъл тези слова, той ми каза: Помниш ли заветите на Отца с дома Израилев? Аз му казах: Да!",
                    "И стана така, че той ми каза: Погледни и виж тази голяма и мерзка църква, която е майка на мерзости, чийто основател е дяволът.",
                    "И той ми каза: Ето, има само две църкви: едната е църквата на Агнеца Божий, а другата е църквата на дявола; ето защо, всеки, който не принадлежи към църквата на Агнеца Божий, принадлежи към онази голяма и мерзка църква, която е майка на мерзости; и тя е блудницата на цялата земя.",
                    "И стана така, че аз погледнах и видях блудницата на цялата земя, и тя седеше върху много води; и имаше господство над цялата земя, сред всички народи, племена, езици и люде.",
                    "И стана така, че аз погледнах църквата на Агнеца Божий и броят на членовете ѝ бе малък поради безчестието и мерзостите на блудницата, която седеше върху много води; въпреки това аз видях, че църквата на Агнеца, които бяха светиите Божии, бяха също по лицето на цялата земя; и нейните владения по лицето на земята бяха малки, поради нечестието на голямата блудница, която видях.",
                    "И стана така, че аз видях, че великата майка на мерзости събра множества по лицето на цялата земя измежду всичките народи на езичниците, за да се бият против Агнеца Божий.",
                    "И стана така, че аз, Нефи, съзрях силата на Агнеца Божий, която слезе върху светиите на църквата на Агнеца и върху заветния народ Господен, който беше пръснат по цялото лице на земята; и те бяха въоръжени с праведност и със силата Божия във велика слава.",
                    "И стана така, че аз видях гневът Божий да се излива върху онази голяма и мерзка църква дотолкова, че имаше войни и слухове за войни сред всички народи и племена на земята.",
                    "И когато започнаха войните и слуховете за войни сред всички народи, които принадлежаха на майката на мерзостите, ангелът ми заговори, казвайки: Ето, гневът Божий е върху майката на блудниците; и ето, ти виждаш всички тези неща.",
                    "И когато дойде денят и гневът Божий се излее върху майката на блудниците, която е голямата и мерзка църква по цялата земя, чийто основател е дяволът, тогава в този ден ще започне делото на Отца за подготвянето на пътя за изпълнението на Неговите завети, които Той е направил със Своя народ, които са от дома Израилев.",
                    "И стана така, че ангелът ми заговори, казвайки: Погледни!",
                    "И аз погледнах и видях един мъж, и той беше облечен в бяла дреха.",
                    "И ангелът ми каза: Ето един от дванадесетте апостоли на Агнеца.",
                    "Ето, той ще види и ще напише останалата част от тези неща, да, а също и много неща, които са били.",
                    "И той ще пише също относно края на света.",
                    "Затова нещата, които той ще напише, са точни и истински; и ето, те са написани в книгата, която ти видя да излиза от устата на юдеина; и по времето, когато те излязоха от устата на юдеина, или по времето, когато книгата излезе от устата на юдеина, нещата, които бяха написани, бяха ясни и чисти, и най-ценни, и лесни да бъдат разбрани от всички люде.",
                    "И ето, нещата, които този апостол на Агнеца ще напише, са много от нещата, които ти си видял; и ето, и останалата част от тях ще видиш.",
                    "Но за нещата, които ще видиш отсега нататък, ти не трябва да пишеш; понеже Господ Бог е поставил апостола на Агнеца Божий, който трябва да ги напише.",
                    "И други имаше също, на които Той е показал всички неща, и те са ги написали; и те са запечатани, за да излязат в чистотата си според истината, която е в Агнеца, в определеното от Господа време за дома Израилев.",
                    "И аз, Нефи, чух и свидетелствам, че името на апостола на Агнеца беше Иоан според словата на ангела.",
                    "И ето, на мене, Нефи, ми бе забранено да напиша останалата част от нещата, които видях и чух; ето защо, нещата, които аз съм написал, са ми достатъчни; и аз съм написал само малка част от нещата, които видях.",
                    "И аз свидетелствам, че видях нещата, които баща ми видя, и че ангелът Господен ми ги стори знайни.",
                    "И сега, спирам да говоря относно нещата, които видях, докато бях отнесен в Духа; и ако и всичките неща, които видях, да не са написани, нещата, за които писах, са истинни. И така е. Амин."
                ]
            },
            {
                "url": "https://www.lds.org/scriptures/bofm/1-ne/15?lang=bul",
                "name": "Глава 15",
                "summary": [
                    "Лехиевото потомство трябва да получи Евангелието от езичниците в последните дни. Събирането на Израил е оприличено на маслиново дърво, чиито естествени клони ще бъдат отново присадени. Нефи тълкува видението на дървото на живота и говори за правосъдието на Бога в разделянето на нечестивите от праведните. Около 600–592 г. пр. Хр."
                ],
                "verses": [
                    "И стана така, че след като аз, Нефи, бях отнесен в Духа и бях видял всички тези неща, аз се върнах в шатъра на баща ми.",
                    "И стана така, че видях братята си, и те се препираха един с друг относно нещата, които баща ми им беше казал.",
                    "Понеже той наистина им каза много велики неща, които бяха мъчни за разбиране, освен ако човек не се обърнеше към Господа, и те, бидейки коравосърдечни, не се обръщаха към Господа, както трябваше.",
                    "И сега, аз, Нефи, бях натъжен поради коравосърдечието им, а така също и поради нещата, които бях видял и които знаех, че трябва неизбежно да станат поради голямото нечестие на чедата човешки.",
                    "И стана така, че бях обезсърчен от огорченията ми, защото смятах, че моите огорчения бяха най-големи от всички поради унищожението на народа ми, защото бях видял падението му.",
                    "И стана така, че след като бях събрал сили, аз говорих на братята си, желаейки да узная от тях причината на споровете им.",
                    "И те казаха: Ето, ние не можем да разберем словата, които баща ни е говорил относно естествените клони на маслиновото дърво, а също и относно езичниците.",
                    "И аз им казах: Попитахте ли Господа?",
                    "И те ми казаха: Не сме, защото Господ не ни сторва знайни такива неща.",
                    "И ето, аз им казах: Как е възможно вие да не спазвате заповедите Господни? Как е възможно вие да искате да погинете поради коравосърдечието си?",
                    "Не помните ли нещата, които Господ е казал? — ако не вкоравявате сърцата си и ако Ме помолите с вяра, вярващи, че ще получите, с усърдие в спазването на заповедите Ми, тези неща наистина ще ви бъдат сторени знайни.",
                    "Ето, аз ви казвам, че домът Израилев беше сравнен с маслиново дърво от Духа Господен, Който беше в баща ни; и ето, не сме ли ние откъснати от дома Израилев и не сме ли ние клон от дома Израилев?",
                    "И сега, това, което баща ни иска да каже относно присаждането на естествените клони чрез пълнотата на езичниците, е, че в последните дни, когато потомството ни ще чезне в неверие, да, в продължение на много години и много поколения след като Месията ще се е явил в тяло на чедата човешки, тогава пълнотата на Евангелието на Месията ще стигне при езичниците и от езичниците — до остатъка от нашето потомство,",
                    "и в този ден остатъкът от нашето потомство ще узнае, че те са от дома Израилев и че те са заветният народ Господен; и тогава те ще узнаят и стигнат до знанието на бащите им, а също до знанието за Евангелието на техния Изкупител, което беше проповядвано на бащите им от Него; ето защо, те ще стигнат до знанието за Изкупителя им и до истинските точки на Неговото учение, та да узнаят как да дойдат при Него и да бъдат спасени.",
                    "И тогава, на този ден, няма ли те да се радват и отдадат хвала на техния Вечен Бог, тяхната канара и тяхното спасение? Да, на този ден те няма ли да приемат силата и храната от истинската лоза? Да, няма ли те да влязат в истинското Божие стадо?",
                    "Ето, казвам ви: Да, те ще бъдат споменати отново сред дома Израилев; бидейки естествен клон от маслиновото дърво, те ще бъдат присадени на истинското маслиново дърво.",
                    "И това е, което баща ни иска да каже; и той иска да каже, че това няма да стане, преди те да бъдат пръснати от езичниците; и той иска да каже, че това ще дойде по начина на езичниците, за да може Господ да покаже на езичниците силата Си, по причина на това, че Той ще бъде отхвърлен от юдеите, или от дома Израилев.",
                    "Ето защо, баща ни не говорѝ само за потомството ни, но също и за целия дом Израилев, посочвайки завета, който трябва да бъде изпълнен в последните дни; който завет Господ сключи с баща ни Авраам, казвайки: В твоето потомство ще бъдат благословени всичките племена на земята.",
                    "И стана така, че аз, Нефи, им говорих много относно тези неща; да, говорих им относно възстановяването на юдеите в последните дни.",
                    "И аз им повторих словата на Исаия, който говореше относно възстановяването на юдеите, или на дома Израилев; че след като те бъдат възстановени, няма да бъдат повече обърквани, нито пък ще бъдат разпръсвани отново. И стана така, че аз изговорих много слова на братята си, така че те се успокоиха и смириха пред Господа.",
                    "И стана така, че те ми проговориха отново, казвайки: Какво означава това, което баща ни видя насън? Какво означава дървото, което той видя?",
                    "И аз им казах: Това бе изображение на дървото на живота.",
                    "И те ми казаха: Какво означава прътът от желязо, който баща ни видя и който водеше до дървото?",
                    "И аз им казах, че това бе словото Божие и че всеки, който се вслуша в словото Божие и се държи здраво за него, никога няма да погине, нито пък ще могат да ги надвият до слепота изкушенията и огнените стрели на противника, за да ги отведат към унищожение.",
                    "Затова аз, Нефи, ги увещавах да се вслушат в словото Господне; да, аз ги увещавах с цялата си душевна сила, и с всичките си способности, които притежавах, за да се вслушат в словото Божие и да помнят винаги да спазват заповедите Му във всички неща.",
                    "И те ми казаха: Какво означава реката от вода, която баща ни видя?",
                    "И аз им отговорих, че водата, която баща ни видя, представлява нечистотия; и че неговият ум беше толкова погълнат от други неща, че той не забеляза нечистотията на водата.",
                    "И аз им казах, че това беше ужасна бездна, която отделяше нечестивите от дървото на живота, а също и от Божиите светии.",
                    "И аз им казах, че това бе изображение на този ужасен пъкъл, за който ангелът ми каза, че е приготвен за нечестивите.",
                    "И аз им казах, че баща ни също видя, че Божието правосъдие също разделяше нечестивите от праведните; и че блясъкът му беше като блясъка на пламтящ огън, който се възнася во веки веков към Бога и няма край.",
                    "И те ми казаха: Дали това означава мъчението на тялото в дните на изпитанието, или означава последното състояние на душата след смъртта на тленното тяло, или пък говори за нещата, които са тленни?",
                    "И стана така, че аз им казах, че това бе изображение на неща, както тленни, така и духовни; защото ще дойде денят, когато те ще бъдат съдени според делата им, да, тъкмо според делата, които бяха извършени от тленното тяло в техните дни на изпитание.",
                    "Ето защо, ако те умрат в нечестието си, трябва да бъдат отхвърлени и според нещата, които са духовни и които принадлежат на праведността; ето защо, те трябва да бъдат доведени да застанат пред Бога, за да бъдат съдени според делата им; и ако делата им са били нечистотия, те трябва да бъдат нечисти; и ако те са нечисти, нужно е те да не могат да живеят в царството Божие; иначе царството Божие трябва също да бъде нечисто.",
                    "Но ето, аз ви казвам, че царството Божие не е нечисто и нищо нечисто не може да влезе в царството Божие; ето защо, трябва да съществува място на нечистота, приготвено за това, което е нечисто.",
                    "И има приготвено едно място, да, тъкмо онзи ужасен пъкъл, за който съм говорил; и дяволът е подготвителят му; затова последното състояние на човешките души е да живеят в царството Божие или да бъдат отхвърлени поради онова правосъдие, за което съм говорил.",
                    "И така нечестивите са отхвърлени от праведните, а също и от онова дърво на живота, чийто плод е най-ценния и най-желателния от всички други плодове; да, и той е най-големият дар от всички други дарове Божии. И тъй говорих на братята си. Амин."
                ]
            },
            {
                "url": "https://www.lds.org/scriptures/bofm/1-ne/16?lang=bul",
                "name": "Глава 16",
                "summary": [
                    "Нечестивите намират истината за тежка. Лехиевите синове се оженват за дъщерите на Исмаил. Лиахоната направлява хода им в пустошта. От време на време върху Лиахоната се изписват Господни послания. Исмаил умира; неговото семейство роптае поради бедствията. Около 600–592 г. пр. Хр."
                ],
                "verses": [
                    "И сега стана така, че след като аз, Нефи, бях свършил да говоря на братята си, ето, те ми казаха: Ти ни заяви тежки неща, повече отколкото можем да понесем.",
                    "И стана така, че аз им казах, че знам, че съм им казал тежки неща срещу нечестивите според истината; и че праведните аз оправдах и свидетелствах, че те ще бъдат въздигнати в последния ден; затова виновните намират истината за тежка, защото тя ги пронизва до самата сърцевина.",
                    "И сега, братя мои, ако вие бяхте праведни и желаехте да се вслушате в истината и да ѝ обърнете внимание, за да можете да ходите правдиво пред Бога, тогава нямаше да роптаете поради истината и да казвате: Ти говориш тежки неща срещу нас.",
                    "И стана така, че аз, Нефи, увещавах братята си с цялото си усърдие да пазят заповедите Господни.",
                    "И стана така, че те се смириха пред Господа, дотолкова, че аз бях радостен и имах големи надежди за тях да ги видя, че вървят по пътеките на правдата.",
                    "Сега всички тези неща бяха казани и сторени, когато баща ми живееше в шатра в долината, която той нарече Лемуил.",
                    "И стана така, че аз, Нефи, взех една от дъщерите на Исмаил за жена и братята ми също взеха от дъщерите на Исмаил за жени; и Зорам също взе най-възрастната дъщеря на Исмаил за жена.",
                    "И тъй баща ми беше изпълнил всички заповеди на Господа, които му бяха дадени. Също и аз, Нефи, бях благословен от Господа извънредно много.",
                    "И стана така, че гласът Господен заговори на баща ми през нощта и му заповяда, че на сутринта трябва да предприеме пътуването си в пустошта.",
                    "И стана така, че когато баща ми стана на сутринта и отиде към вратата на шатрата, за негово голямо учудване той видя на земята една валчеста топка с изкусна изработка; и тя беше от чист пиринч. И в топката имаше две вретена, и едното сочеше пътя, накъдето трябваше да отиваме в пустошта.",
                    "И стана така, че ние събрахме наедно всичко това, което трябваше да отнесем в пустошта, и всичката останала част от запасите ни, които Господ ни беше дал; и взехме семена от всякакъв вид, за да ги занесем в пустошта.",
                    "И стана така, че ние взехме шатрите си и се отправихме в пустошта, отвъд река Ламан.",
                    "И стана така, че пътувахме в продължение на четири дена почти в южно-югоизточна посока и опънахме отново шатрите си; и нарекохме мястото Сазер.",
                    "И стана така, че взехме лъковете си и стрелите си и отидохме в пустошта да убием дивеч за семействата си; и след като бяхме убили дивеч за семействата си, ние се върнахме отново при семействата си в пустошта на мястото Сазер. И ние отново тръгнахме в пустошта, следвайки същата посока, като оставахме в най-плодородните части, които бяха в пределите близо до Червеното море.",
                    "И стана така, че пътувахме в продължение на много дни, убивайки дивеч по пътя с лъковете си и стрелите си, и с камъните, и прашките си.",
                    "И следвахме направленията на топката, която ни водеше в по-плодородните места на пустошта.",
                    "И след като бяхме пътували в продължение на много дни, опънахме шатрите си за известно време, за да си отпочинем и се сдобием с храна за семействата си.",
                    "И стана така, че аз, Нефи, като отивах да убия дивеч за храна, ето, счупих лъка си, който беше направен от чиста стомана; и след като счупих лъка си, ето, братята ми се разгневиха на мене, поради загубата на лъка ми, понеже не се сдобихме с никаква храна.",
                    "И стана така, че се върнахме без храна при семействата си, и те, бидейки много уморени от пътуването си, страдаха много поради липсата на храна.",
                    "И стана така, че Ламан и Лемуил, и синовете на Исмаил започнаха да роптаят извънредно много поради страданията и огорченията им в пустошта; дори и баща ми започна да роптае против Господа, своя Бог; да, и те всички бяха извънредно наскърбени, че дори роптаеха против Господа.",
                    "Сега стана така, че аз, Нефи, бях натъжен заедно с братята си поради загубата на лъка ми, а техните лъкове бяха изгубили гъвкавостта си; и започна да става извънредно трудно, да, дотолкова, че не можехме да намерим никаква храна.",
                    "И стана така, че аз, Нефи, говорих продължително на братята си, защото отново бяха вкоравили сърцата си, дори до такава степен, че даже се оплакваха от Господа, своя Бог.",
                    "И стана така, че аз, Нефи, направих от дърво лък и стрела от една права пръчка; и така, аз се въоръжих с лък и стрела, с прашка и с камъни. И аз казах на баща си: Накъде да тръгна, за да се сдобия с храна?",
                    "И стана така, че той запита Господа, понеже се бяха смирили поради словата ми; защото им бях казал много неща с цялата си душевна сила.",
                    "И стана така, че гласът Господен дойде до баща ми; и той бе наистина укорен поради роптаенето му против Господа дотолкова, че бе доведен до дълбините на скръбта.",
                    "И стана така, че гласът Господен му каза: Погледни топката и виж нещата, които са написани.",
                    "И стана така, че когато баща ми видя нещата, които бяха написани на топката, той се изплаши и разтрепера извънредно много, а също и братята ми, и синовете на Исмаил, и жените ни.",
                    "И стана така, че аз, Нефи, видях показалците, които бяха в топката, че те работеха според вярата и усърдието, и вниманието, които им отдавахме.",
                    "И на тях беше изписано ново писание, което беше ясно да се чете, което ни даваше ясно разбиране за Господните пътища; то беше написано и се изменяше от време на време, според вярата и усърдието, които му отдавахме. И тъй ние виждаме, че Господ може да направи велики неща с помощта на малки средства.",
                    "И стана така, че аз, Нефи, се изкачих на върха на планината според напътствията, които бяха написани върху топката.",
                    "И стана така, че аз убих диви зверове, дотолкова, че се сдобих с храна за нашите семейства.",
                    "И стана така, че се върнах при шатрите ни, като носех зверовете, които бях убил; и сега, когато те видяха, че се бях сдобил с храна, колко голяма беше радостта им! И стана така, че те се смириха пред Господа и Му въздадоха благодарности.",
                    "И стана така, че ние отново предприехме нашето пътуване, пътувайки с почти същия ход както в началото; и след като бяхме пътували в продължение на много дни, разпънахме шатрите си отново, за да можем да се застоим за известно време.",
                    "И стана така, че Исмаил умря и бе погребан в мястото, което се наричаше Наом.",
                    "И стана така, че дъщерите на Исмаил се опечалиха извънредно много, поради загубата на баща им и поради огорченията си в пустинята, и те роптаеха против баща ми, затова че ги беше извел от земята на Ерусалим, казвайки: Баща ни е мъртъв; да, и ние се скитахме много в пустошта и изстрадахме много огорчения, глад, жажда и умора и след всички тези страдания ние трябва да погинем в пустошта от глад.",
                    "И тъй те роптаеха против баща ми, а също и против мене; и те желаеха да се върнат отново в Ерусалим.",
                    "И Ламан каза на Лемуил, а също и на синовете на Исмаил: Ето, нека да убием баща ни, а също и брат ни Нефи, който се е заел да бъде наш управител и учител на нас, по-старите му братя.",
                    "Сега той казва, че Господ му говорил, а също че и ангели са му служели. Но ето, ние знаем, че той ни лъже, и той ни казва тези неща, и крои още много други чрез лукавствата си, за да измами очите ни, мислейки, че ще сполучи да ни отведе в някоя непозната пустош; и след като ни отведе, той мисли да се провъзгласи за цар и управител над нас, за да може да се отнася с нас според волята и прищевките си. И по този начин брат ми Ламан подтикваше сърцата им към гняв.",
                    "И стана така, че Господ беше с нас, да, тъкмо гласът Господен дойде и се чу да им казва много неща и ги укорява извънредно много; и след като бяха укорени от гласа Господен, те отвърнаха гнева си и се покаяха за греховете си дотолкова, че Господ ни благослови отново с храна, за да не погинем."
                ]
            },
            {
                "url": "https://www.lds.org/scriptures/bofm/1-ne/17?lang=bul",
                "name": "Глава 17",
                "summary": [
                    "На Нефи му е заповядано да построи кораб. Братята му се противопоставят. Той ги увещава, преразказвайки им историята на взаимоотношенията на Бог с Израил. Нефи е изпълнен със силата Божия. На братята му е забранено да се докосват до него, да не би да изсъхнат като суха тръстика. Около 592–591 г. пр. Хр."
                ],
                "verses": [
                    "И стана така, че ние отново предприехме нашето пътуване в пустошта; и оттогава се движихме почти на изток. И ние пътувахме и преминахме през много страдания в пустошта; и жените ни родиха деца в пустошта.",
                    "И толкова големи бяха благословиите Господни върху ни, че през времето, когато се хранехме със сурово месо в пустошта, жените ни имаха кърма в изобилие за децата си и бяха силни, да, тъкмо като мъжете; и те започнаха да понасят пътуванията си без роптания.",
                    "И тъй ние виждаме, че заповедите Божии трябва да бъдат изпълнявани. И ако е тъй, че чедата човешки спазват заповедите Божии, Той ги храни, и ги подсилва, и им дава средства, чрез които те могат да изпълнят това, което Той им е заповядал, и затова Той ни даде средства, докато живеехме временно в пустошта.",
                    "И ние живяхме в продължение на много години, да, тъкмо осем години в пустошта.",
                    "И стигнахме до земя, която нарекохме Изобилие поради многото ѝ плодове, а също и див мед; и всички тези неща бяха приготвени от Господ, за да не погинем. И видяхме морето, което нарекохме Иреантум, което изтълкувано означава много води.",
                    "И стана така, че ние опънахме шатрите си край морския бряг и макар че бяхме изстрадали много огорчения и трудности, да, дори толкова много, че не можем да ги опишем всичките, ние бяхме извънредно радостни, когато пристигнахме до морския бряг; и нарекохме мястото Изобилие поради многото му плодове.",
                    "И стана така, че след като аз, Нефи, бях в земята Изобилие в продължение на много дни, гласът Господен дойде до мен, казвайки: Стани и иди в планината. И аз станах и възлязох в планината, и призовах Господа.",
                    "И стана така, че Господ ми заговори, казвайки: Ти ще построиш един кораб по начина, който Аз ще ти покажа, за да мога да отведа твоя народ през тези води.",
                    "И аз казах: Господи, къде да ида, за да намеря руда за топене, та да мога да направя сечива и да построя кораба по начина, който Ти ще ми покажеш?",
                    "И стана така, че Господ ми каза къде трябва да отида, за да намеря руда, та да мога да направя сечива.",
                    "И стана така, че аз, Нефи, направих мях от кожите на зверове, с който да раздухвам огъня и след като бях направил мях, за да имам с какво да раздухвам огъня, аз ударих два камъка един о друг, та да запаля огън.",
                    "Понеже Господ дотогава не беше допускал да палим много огън, докато пътувахме в пустошта; защото Той казваше: Аз ще направя храната ви да стане сладка, че да не я готвите;",
                    "и Аз ще бъда също вашата светлина в пустошта; и ще приготвя пътя пред вас, ако бъде тъй, че вие пазите Моите заповеди; ето защо, дотолкова, доколкото ще спазвате заповедите Ми, вие ще бъдете водени към обетованата земя; и ще знаете, че от Мене сте водени.",
                    "Да, и Господ каза също, че: След като пристигнете в обетованата земя, вие ще знаете, че Аз, Господ, съм Бог и че Аз, Господ, ви избавих от унищожение; да, че Аз ви изведох от земята на Ерусалим.",
                    "Ето защо, аз, Нефи, се борех да спазвам заповедите Господни и увещавах братята си на вярност и усърдие.",
                    "И стана така, че аз направих сечива от рудата, която претопих от канарата.",
                    "И когато братята ми видяха, че се приготвях да построя кораб, започнаха да роптаят против мене, казвайки: Брат ни е безумец, понеже той мисли, че може да построи кораб; да, и той мисли също, че може да прекоси тези огромни води.",
                    "И тъй братята ми се заоплакваха против мене и желанието им беше да не работят, понеже не вярваха, че аз мога да построя кораб, нито пък вярваха, че бях напътстван от Господа.",
                    "И сега стана така, че аз, Нефи, бях извънредно наскърбен поради коравосърдечието им и когато забелязаха, че аз започнах да се наскърбявам, те се зарадваха в сърцата си дотолкова, че ликуваха над мен, казвайки: Ние знаехме, че ти не би могъл да построиш кораб, защото знаехме, че ти липсва разсъдък; ето защо, ти не можеш да извършиш такава велика работа.",
                    "И ти си като баща ни, подведен от безумните въображения на сърцето си; да, той ни изведе от земята на Ерусалим, и ние се скитахме в пустошта през всичките тези години; и жените ни работиха непосилно, бидейки непразни; и те родиха деца в пустошта и изстрадаха всичко, освен смърт; и щеше да бъде по-добре за тях да бяха умрели, преди да излязат от Ерусалим, отколкото да изстрадват всички тези огорчения.",
                    "Ето, през всичките тези години ние страдахме в пустошта, през което време можехме да се радваме на притежанията си и на земята на нашето наследство; да, и можехме да бъдем щастливи.",
                    "И ние знаем, че народът, който живее в земята на Ерусалим, е праведен народ, защото спазва повеленията и разпоредбите Господни и всичките Му заповеди, според закона на Моисей; затова ние знаем, че те са праведен народ; и баща ни ги осъди и ни изведе оттам, и ние се вслушахме в словата му; да, и брат ни е като него. И с този език роптаеха братята ми и се оплакваха против нас.",
                    "И стана така, че аз, Нефи, им заговорих, казвайки: Вярвате ли, че бащите ни, които бяха чедата Израилеви, можеха да бъдат изведени от ръцете на египтяните, ако те не бяха се вслушали в словото Господне?",
                    "Да, мислите ли, че можеха да бъдат изведени от робство, ако Господ не беше заповядал на Моисей да ги изведе от робство?",
                    "Сега вие знаете, че чедата Израилеви бяха в робство; и знаете, че те бяха натоварени с бреме, което беше мъчително да се понася; ето защо, знаете, че трябва да е било добро нещо за тях да бъдат изведени от робство.",
                    "Сега вие знаете, че на Моисей му беше заповядано от Господ да извърши това велико дело; и знаете, че чрез неговото слово водите на Червеното море бяха разделени на едната страна и на другата и те преминаха по суха земя.",
                    "Но вие знаете, че египтяните, които бяха във войските на Фараона, бяха удавени в Червеното море.",
                    "И вие също знаете, че те бяха хранени с манна в пустошта.",
                    "Да, и вие също знаете, че Моисей, по своето слово, според силата Божия, която беше в него, удари канарата и оттам излезе вода, за да могат чедата Израилеви да утолят жаждата си.",
                    "И въпреки че бяха водени и че Господ, техният Бог, Изкупителят им, ходеше пред тях, като ги водеше денем и им даваше светлина нощем, и правеше за тях всичко, което беше нужно на човек да получи, те вкоравиха сърцата си и заслепиха умовете си, и охулиха Моисей и истинския и жив Бог.",
                    "И стана така, че според словото Си Той ги унищожи; и според словото Си Той ги водеше; и според словото Си Той направи всички неща за тях; и нищо не бе направено, освен ако не беше според словото Му.",
                    "И след като бяха прекосили реката Иордан, Той ги направи могъщи, за да изгонят чедата на тази земя, да, да ги разпръснат до тяхното унищожение.",
                    "И сега смятате ли, че чедата на тази земя, които бяха в земята на обета, които бяха изгонени от бащите ни, мислите ли, че те бяха праведни? Ето, аз ви казвам: Не!",
                    "Мислите ли, че бащите ни щяха да бъдат по-облагодетелствани от тях, ако онези бяха праведни? Аз ви казвам: Не!",
                    "Ето, Господ счита еднакво всяка плът. Този, който е праведен, е облагодетелстван от Бога. Но ето, този народ беше отхвърлил всяко слово Божие и те бяха узрели в беззаконие, и пълнотата на Божия гняв беше върху тях; и Господ прокле земята против тях и я благослови за бащите ни; да, Той я прокле против тях за тяхното унищожение и я благослови за бащите ни, за да придобият власт над нея.",
                    "Ето, Господ е сътворил земята, за да бъде населена; и Той е сътворил чедата Си, за да я притежават.",
                    "И Той въздига праведния народ и унищожава нечестивите народи.",
                    "И Той отвежда праведните в прекрасни земи, а нечестивите Той унищожава и проклина земята им заради тях.",
                    "Той управлява високо в небесата, защото те са Неговият престол, а тази земя е Неговото подножие.",
                    "И Той обича онези, които Го имат за свой Бог. Ето, Той обичаше нашите бащи и направи завет с тях, да, тъкмо с Авраам, Исаак и Яков; и Той си спомняше заветите, които беше сключил, затова Той ги изведе от земята на Египет.",
                    "И Той ги притесни в пустошта с жезъла Си; защото те вкоравиха сърцата си, тъкмо както и вие; и Господ ги притесни поради беззаконието им. Той изпрати горящи летящи змии сред тях; и след като бяха ухапани, Той приготви един начин, та да могат да бъдат изцелени; и трудът, който трябваше да сторят, беше да погледнат; и поради простотата на начина или леснината му имаше мнозина, които погинаха.",
                    "И те вкоравяваха сърцата си от време на време и хулеха Моисей и Бога; при все това вие знаете, че чрез Неговата несравнима сила те бяха заведени в земята на обета.",
                    "И сега, след всички тези неща, идва времето, когато те стават нечестиви, да, почти до зрялост; и не знам дори в този ден дали те не са в навечерието на унищожението си; понеже знам, че обезателно трябва да дойде денят, когато те трябва да бъдат унищожени, с изключение само на неколцина, които ще бъдат откарани в пленничество.",
                    "Ето защо, Господ заповяда на баща ми да тръгне в пустошта; и юдеите също се опитваха да отнемат живота му; да, и вие също сте се опитвали да отнемете живота му, ето защо, вие сте убийци в сърцата си и сте като тях.",
                    "Бързи сте да вършите беззаконие, но сте бавни да си спомняте Господа, вашия Бог. Вие сте видели ангел и той ви е говорил; да, вие чувахте гласа му от време на време; и той ви е говорил с тих, мек глас, но вие бяхте безчувствени и не можахте да почувствате словата Му; ето защо, Той ви е говорил с глас като гръмотевица, който направи земята да се разтресе, като че ли тя щеше да се разцепи на две.",
                    "И вие знаете също, че чрез силата на Неговото всемогъщо слово Той може да направи земята да премине; да, и вие знаете, че чрез словото Си Той може да направи неравните места да станат равни и равните места ще бъдат разчупени. О, тогава как тъй можете да бъдете толкова коравосърдечни?",
                    "Ето, душата ми е раздирана от мъка заради вас и сърцето ми е огорчено; опасявам се да не би да бъдете отхвърлени навеки. Ето, аз съм изпълнен с Духа Божий дотолкова, че снагата ми е безсилна.",
                    "И сега стана така, че когато бях изговорил тези слова, те се разгневиха на мене и желаеха да ме хвърлят в дълбините на морето; но когато се приближиха да сложат ръка върху ми, аз им заговорих, казвайки: В името на Всемогъщия Бог, аз ви заповядвам да не ме докосвате, понеже съм изпълнен със силата Божия чак до линеене на плътта ми; и който сложи ръцете си върху ми, ще изсъхне като суха тръстика; и той ще бъде едно нищо пред силата Божия, защото Бог ще го порази.",
                    "И стана така, че аз, Нефи, им казах, че не трябва да роптаят повече против баща си; нито пък да ми отказват труда си, защото Бог ми беше заповядал да построя кораб.",
                    "И аз им казах: Ако Бог ми беше заповядал да направя всички неща, аз щях да мога да ги направя. Ако Той ми заповядаше да кажа на тази вода да стане на земя, тя щеше да стане на земя; и ако аз го кажех, то щеше да стане.",
                    "И сега, ако Господ има такава велика сила и е сторил толкова много чудеса между чедата човешки, как е възможно да не може да ме научи да построя кораб?",
                    "И стана така, че аз, Нефи, казах много неща на братята си, дотолкова, че те се объркаха и не можеха да ми се противопоставят; нито пък се осмелиха повече да сложат ръка върху ми; нито да ме докоснат с пръст, дори в продължение на много дни. Сега те не се осмелиха да сторят това, за да не би да изсъхнат пред мене, толкова могъщ беше Духът Божий и тъй Той им беше подействал.",
                    "И стана така, че Господ ми каза: Простри отново ръката си към братята ти и те не ще изсъхнат пред тебе, но Аз ще ги разтърся, каза Господ, и това ще направя, за да узнаят, че Аз съм Господ, техният Бог.",
                    "И стана така, че аз прострях ръката си към братята ми, и те не изсъхнаха пред мен; но Господ ги разтърси тъкмо според словата, които Той беше изрекъл.",
                    "И сега, те казаха: Ние знаем със сигурност, че Господ е с тебе, защото знаем, че това, което ни разтърси, е силата Господна. И те паднаха пред мен и бяха готови да ми се поклонят, но аз не им позволих, казвайки: Аз съм вашият брат; да, тъкмо вашият по-малък брат, затова поклонете се на Господа, вашия Бог и почитайте баща си и майка си, за да бъдат дните ви дълги в земята, която вашият Господ ще ви даде."
                ]
            },
            {
                "url": "https://www.lds.org/scriptures/bofm/1-ne/18?lang=bul",
                "name": "Глава 18",
                "summary": [
                    "Корабът е завършен. Споменават се ражданията на Яков и Иосиф. Цялата група се качва на кораба и потегля за обетованата земя. Синовете на Исмаил и техните жени участват в бурни веселия и бунт. Нефи е завързан и ужасна буря отнася кораба назад. Нефи е освободен и бурята спира благодарение на молитвата му. Хората пристигат в обетованата земя. Около 591–589 г. пр. Хр."
                ],
                "verses": [
                    "И стана така, че те се поклониха на Господа и дойдоха с мене; и ние изработихме дървени греди с изкусна изработка. И Господ ми показваше от време на време по какъв начин трябва да изработвам дървените греди за кораба.",
                    "Сега аз, Нефи, не изработвах гредите по начина, който бях научил от човеците, нито пък построих кораба по начина на човеците; но го построих по начина, който Господ ми беше показал; ето защо, той не беше по начина на човеците.",
                    "И аз, Нефи, често ходех в планината и се молех често на Господа; ето защо, Господ ми показа велики неща.",
                    "И стана така, че след като бях завършил кораба според словото Господне, братята ми видяха, че той беше хубав и изработката му беше извънредно добра; затова те се смириха отново пред Господа.",
                    "И стана така, че гласът Господен дойде към баща ми, че ние трябва да се вдигнем и да слезем в кораба.",
                    "И стана така, че на другия ден, след като бяхме приготвили всички неща, много плодове и месо от пустошта, и мед в изобилие, и запаси според както Господ ни беше заповядал, ние слязохме в кораба с всичкия си товар и семената ни, и всичко това, което бяхме донесли с нас, всеки според своята възраст. И така ние всички слязохме в кораба — с жените си и децата си.",
                    "И сега, на баща ми му се бяха родили двама синове в пустошта; по-възрастният се казваше Яков, а по-младият — Иосиф.",
                    "И стана така, че след като всички бяхме слезли в кораба и бяхме взели със себе си нашите запаси и нещата, за които ни бе заповядано, ние се впуснахме в морето и бяхме понесени от вятъра към обетованата земя.",
                    "И след като бяхме носени от вятъра в продължение на много дни, ето, братята ми и синовете на Исмаил, а също и жените им започнаха да се веселят, дотолкова, че започнаха да танцуват и пеят и да говорят с голяма грубост, да, че даже забравиха чрез коя сила бяха доведени дотук; да, те се издигнаха в извънредна грубост.",
                    "И аз, Нефи, започнах да се страхувам извънредно много да не би Господ да ни се разгневи и ни порази поради беззаконието ни, така че да бъдем погълнати от дълбините на морето; ето защо, аз, Нефи, започнах да им говоря с голяма сериозност; но ето, те ми се разгневиха, казвайки: Ние не искаме по-малкият ни брат да бъде управител над нас.",
                    "И стана така, че Ламан и Лемуил ме хванаха и ме вързаха с върви, и се отнесоха към мен с голяма жестокост; при все това Господ го позволи, че да им покаже силата Си в изпълнението на словото Си, което беше изрекъл относно нечестивите.",
                    "И стана така, че след като те ме бяха вързали дотолкова, че не можех да мръдна, компасът, който бе приготвен от Господа, спря да работи.",
                    "Ето защо, те не знаеха повече накъде да направляват кораба, дотолкова, че когато се надигна голяма буря, да, голям и ужасен ураган, ние бяхме носени назад по водите в продължение на три дена; и те започнаха да се страхуват извънредно да не би да бъдат удавени в морето; при все това те не ме развързаха.",
                    "И на четвъртия ден, откакто бяхме носени назад, бурята започна да става извънредно силна.",
                    "И стана така, че ние бяхме почти погълнати от дълбините на морето. И след като бяхме носени назад по водите в продължение на четири дена, братята ми започнаха да разбират, че възмездията Божии са върху тях и че те трябва да погинат, освен ако не се покаят за беззаконията си; ето защо, те дойдоха при мене и развързаха връзките, които бяха около китките ми, и ето, те бяха извънредно подути; а също и глезените ми бяха много подути и големи бяха болките ми.",
                    "При все това аз обърнах очите си към моя Бог и Го славих през целия ден, и аз не роптаех срещу Господа поради злощастията си.",
                    "Сега баща ми, Лехий, им беше казал много неща, също и на синовете на Исмаил, но ето, те изричаха много заплахи срещу всеки, който говореше за мене; а родителите ми, бидейки налегнати от годините и като изживяха голяма скръб заради децата си, бяха повалени, да, тъкмо върху болничните им ложета.",
                    "Поради тяхната мъка и много скръб и поради беззаконието на братята ми, те бяха на път дори да бъдат изведени от това време, за да посрещнат Техния Бог; да, сивите им коси бяха на път да бъдат положени дълбоко в пръстта; да, те бяха близо до това да бъдат хвърлени със скръб в един воден гроб.",
                    "А Яков и Иосиф, бидейки малки и имайки нужда от много храна, бяха измъчвани поради страданията на майка им; и нито жена ми със сълзите и молитвите си, нито децата ми не можаха да смекчат сърцата на братята ми, че да ме отвържат.",
                    "И нямаше нищо, освен силата Божия, която ги заплаши с унищожение, което можеше да смекчи сърцата на братята ми; ето защо, когато видяха, че скоро ще бъдат погълнати от дълбините на морето, те дотолкова се покаяха за нещата, които бяха сторили, че ме отвързаха.",
                    "И стана така, че след като ме бяха отвързали, ето, аз взех компаса и той заработи според моите желания. И стана така, че аз се помолих на Господа; и след като се бях помолил, ветровете стихнаха и бурята спря, и настана голямо спокойствие.",
                    "И стана така, че аз, Нефи, поведох кораба така, че да заплуваме отново към обетованата земя.",
                    "И стана така, че след като бяхме плували в продължение на много дни, ние пристигнахме в обетованата земя; и слязохме на земята и опънахме шатрите си; и ние я нарекохме Обетована земя.",
                    "И стана така, че започнахме да обработваме земята и започнахме да засяваме семена; да, посадихме в земята всичките си семена, които бяхме донесли от земята на Ерусалим. И стана така, че те пораснаха изключително бързо; ето защо, ние бяхме благословени в изобилие.",
                    "И стана така, че като пътувахме в пустошта, ние открихме в земята на обета зверове от всякакъв вид в горите, и крави, и волове, и магарета, и коне, и кози, и диви кози, и всякакъв вид диви животни, които бяха от полза за човека. И ние намерихме всякакъв вид руда — и златна, и сребърна, и медна."
                ]
            },
            {
                "url": "https://www.lds.org/scriptures/bofm/1-ne/19?lang=bul",
                "name": "Глава 19",
                "summary": [
                    "Нефи прави плочи от руда и записва историята на своя народ. Богът на Израил ще дойде шестстотин години след времето, когато Лехий напуска Ерусалим. Нефи разказва за Неговите страдания и разпъването Му. Юдеите ще бъдат презирани и разпръснати до последните дни, когато те ще се завърнат при Господа. Около 588–570 г. пр. Хр."
                ],
                "verses": [
                    "И стана така, че Господ ми заповяда и затова аз направих плочи от руда, за да мога да издълбая върху тях летописа на моя народ. И на плочите, които направих, аз издълбах летописа на баща ми, а също и пътуванията ни в пустошта и пророчествата на баща ми; а също и много от моите собствени пророкувания съм издълбал аз на тях.",
                    "И по времето, когато ги направих, аз не знаех, че ще ми бъде заповядано от Господ да направя тези плочи; ето защо, летописът на баща ми и родословието на бащите му, и по-голямата част от постъпките ни в пустошта са издълбани на онези, първите плочи, за които говорих; ето защо, нещата, които се случиха преди да направя тези плочи, наистина са по-подробно описани на първите плочи.",
                    "И след като бях направил тези плочи по заповед, аз, Нефи, получих заповед, че служението и пророчествата, най-ясните и ценни части от тях, трябва да бъдат написани върху тези плочи; и нещата, които бяха записани, трябва да бъдат запазени за наставление на моя народ, който ще притежава земята, а също и за други мъдри цели, които цели са известни на Господа.",
                    "Ето защо, аз, Нефи, направих летопис върху другите плочи, който разказва, или който разказва по-подробно за войните и раздорите, и унищоженията на народа ми. И това аз направих и заповядах на моя народ какво да прави след като си отида; и че тези плочи трябва да бъдат предавани от едно поколение на друго или от един пророк на друг до следващите заповеди на Господа.",
                    "И един разказ за това, как направих тези плочи, ще бъде даден по-късно; и тогава ето, аз продължавам според това, което казах; и аз правя това, за да могат по-светите неща да бъдат запазени за знанието на моя народ.",
                    "При все това аз не записвам нищо върху плочите, освен това, което смятам за свято. И сега, ако аз сгреша, тези от стари времена също грешаха; и не че бих се извинил с други люде, но поради слабостта, която е в мен, според плътта, аз бих се извинил.",
                    "Защото нещата, които някои човеци считат, че са с голяма стойност, както за тялото, така и за душата, други считат за нищо и ги тъпчат под нозете си. Да, дори и самият Бог Израилев тъпчат под нозете си човеците. Аз казвам тъпчат под нозете си, но бих говорил и с други слова — те не Го считат за нищо и не се вслушват в съветите Му.",
                    "А ето, Той идва според словата на ангела, шестстотин години след времето, когато баща ми напусна Ерусалим.",
                    "И светът поради беззаконието си ще Го смята за едно нищо; ето защо, те ще Го бичуват и Той ще го изстрада; и ще Го удрят и Той ще го изстрада; да, те ще Го заплюват и Той ще го изстрада поради Своята любяща доброта, и дълготърпението Си към чедата човешки.",
                    "И Богът на бащите ни, които бяха изведени от Египет от робство и които бяха запазени в пустошта от Него, да, Богът на Авраам и на Исаак, и Богът на Яков ще се предаде според словата на ангела като човек в ръцете на нечестиви човеци, за да бъде издигнат според словата на Зенок и разпънат според словата на Неум, и погребан в гробница според словата на Зенос, които той изрече относно трите дена на тъмнина, които ще бъдат знамение, дадено за Неговата смърт на онези, които ще населяват островите в морето и по-специално дадено на онези, които са от дома Израилев.",
                    "Защото тъй говорѝ пророкът: Господ Бог със сигурност ще посети целия дом Израилев в този ден, едни с гласа Си, поради тяхната праведност и за тяхна велика радост и спасение, а други с гръмотевиците и светкавиците на силата Си, с ураган, с огън и с дим, и с пари от мрак, и с отварянето на земята, и с планини, които ще бъдат издигнати.",
                    "И всички тези неща със сигурност ще дойдат, казва пророкът Зенос. И канарите на земята трябва да се разпукат; и поради стенанията на земята много от царете на островите в морето ще бъдат подтикнати от Духа Божий да възкликнат: Богът на природата страда!",
                    "И що се отнася до тези, които са в Ерусалим, казва пророкът, те ще бъдат бичувани от всички люде, защото разпънаха Бога Израилев и отвръщат сърцата си от Него, отхвърляйки знамения и изумления, и силата, и славата на Бога Израилев.",
                    "И защото те отвръщат сърцата си, казва пророкът, и са презирали Светия Израилев, те ще се скитат докато са в плът и ще погиват, и ще станат за смях и подигравка, и ще бъдат мразени от всички народи.",
                    "При все това, когато дойде този ден, казва пророкът, когато те не ще отвръщат повече сърцата си от Светия Израилев, тогава Той ще си спомни заветите, които направи с бащите им.",
                    "Да, тогава ще си спомни Той за островите в морето; и тогава според словата на пророка Зенос, Господ каза: Да, и Аз ще събера всички люде, които са от дома Израилев, от четирите краища на земята.",
                    "Да, и цялата земя ще види спасението Господне, казва пророкът; всеки народ, племе, език и люде ще бъдат благословени.",
                    "И аз, Нефи, съм написал тези неща за моя народ, за да мога да ги убедя да помнят Господа, техния Изкупител.",
                    "И ето защо, аз говоря на целия дом Израилев, ако бъде тъй, че те получат тези неща.",
                    "Защото ето, аз имам проявления в Духа за онези, които са в Ерусалим, които ме изнуряват, че даже всичките ми стави са слаби; защото ако Господ не беше милостив да ми покаже нещата за тях, тъкмо както Той ги показа на пророците от древността, аз също щях да съм погинал.",
                    "И Той наистина показа на пророците от древността всички неща относно тях; и Той показа също на мнозина относно нас; ето защо, нужно е ние да знаем за тях, защото те са написани върху плочите от пиринч.",
                    "Сега стана така, че аз, Нефи, научих братята си на тези неща; и стана така, че аз им четох много неща, които бяха издълбани върху плочите от пиринч, за да могат те да научат за делата Господни по други земи, сред народите от стари времена.",
                    "И аз им четох много неща, които бяха написани в книгите на Моисей; но за да успея по-пълно да ги убедя да повярват в Господа, техния Изкупител, аз им четох онова, което беше написано от пророк Исаия; защото аз оприличих всички свети писания за нас, та да могат да бъдат за наша полза и поука.",
                    "Затова аз им говорих, казвайки: Чуйте словата на пророка, вие, които сте остатък от дома Израилев, клон, който е бил отчупен; чуйте словата на пророка, които бяха написани за целия дом Израилев и ги оприличете за себе си, та да можете да имате надежда, тъй както и вашите братя, от които сте били отчупени; понеже по този начин е писал пророкът."
                ]
            },
            {
                "url": "https://www.lds.org/scriptures/bofm/1-ne/20?lang=bul",
                "name": "Глава 20",
                "summary": [
                    "Господ разкрива целите Си на Израил. Израил е бил избран в пещта на страданията и трябва да напусне Вавилон. Сравни с Исаия, гл. 48. Около 588–570 г. пр. Хр."
                ],
                "verses": [
                    "Вслушайте се и чуйте това, о, доме Яковов, които сте наречени на името на Израиля и сте излезли от водите на Юда или от водите на кръщението, които се кълнете в името Господне и споменавате Бога Израилев, при все че те не се кълнат нито в истина, нито в праведност.",
                    "Въпреки това те наричат себе си от светия град, но не се осланят на Бога Израилев, който е Господ на Силите; да, Господ на Силите е името Му.",
                    "Ето, Аз съм прогласил предишните неща още от началото; и те излязоха от устата Ми, и Аз ги показах. Аз ги показах внезапно.",
                    "И направих това, защото знаех, че ти си упорит и че вратът ти е желязно сухожилие, а челото ти пиринчено.",
                    "И Аз съм ти ги обявил дори от самото начало; преди те да станат, Аз ти ги показах; и ти ги показах от опасение да не би да кажеш: Моят идол ги е направил и моят издялан образ и моето излято изображение им е заповядало.",
                    "Ти видя и чу всичко това; и няма ли да го прогласите? И това, че ти показах нови неща от сегашно време, дори скрити неща, и ти не ги познаваше.",
                    "Те са създадени сега, а не от началото, дори преди деня, когато не ги чу, ти бяха обявени те, да не би да речеш: Ето, аз ги знаех.",
                    "Да, ти не чуваш; да, ти не знаеш; да, от онова време ухото ти не беше отворено; защото знаех, че ти щеше да постъпиш много коварно, и беше наречен прегрешител още от утробата.",
                    "При все това, заради името Си Аз ще забавя Моя гняв и за славата Си ще се въздържа да не те отхвърля.",
                    "Понеже ето, Аз съм те очистил и съм те избрал в пещта на страданието.",
                    "Заради Мене самия, да, заради Мене самия ще направя това, защото не ще търпя да се осквернява името Ми и не ще дам славата Си другиму.",
                    "Вслушайте се в Мене, о Якове и Израилю, Мои избрани, защото Аз съм Той; Аз съм първият и Аз съм също последният.",
                    "Моята ръка постави основите на земята и десницата Ми разпростря небесата. Аз ги повиквам и те се изправят заедно.",
                    "Съберете се, всички вие и чуйте: Кой измежду тях им е известил тези неща? Господ го възлюби; да, и Той ще изпълни словото Му, което Той прогласи чрез тях; и Той ще постъпи според угодата Си с Вавилон, и Неговата ръка ще дойде над халдейците.",
                    "Също така казва Господ: Аз, Господ, да, Аз говорих; да, и го повиках да провъзгласи, Аз го доведох и той ще преуспее в пътя си.",
                    "Приближете се към Мене; Аз не съм говорил в тайно; от началото, още от времето, когато това беше провъзгласено, Аз съм говорил; и Господ Бог и Неговият Дух ме изпратиха.",
                    "И тъй казва Господ, твоят Изкупител, Светият Израилев: Аз го изпратих, Господ, твоя Бог, Който те учи за ползата ти, Който те води по пътя, по който трябва да ходиш, направих това.",
                    "О, да беше се вслушал в Моите заповеди, тогава твоят мир щеше да бъде като река и твоята правда като морските вълни!",
                    "Потомството ти също щеше да бъде като пясък; и плодът на утробата ти — като песъчинките му; неговото име нямаше да бъде отхвърлено, нито унищожено пред Мене.",
                    "Излезте от Вавилон, бягайте от халдейците, с пеещ глас провъзгласявайте, казвайте това, разгласете го до земния край, казвайте: Господ е изкупил слугата Си Якова.",
                    "И те не жадуваха; Той ги водеше през пустините; Той направи за тях да потече вода от канарата; Той още разцепи канарата и водите избликнаха оттам.",
                    "Въпреки че Той направи всичко това, а също и по-велики неща, няма мир, казва Господ, за нечестивите."
                ]
            },
            {
                "url": "https://www.lds.org/scriptures/bofm/1-ne/21?lang=bul",
                "name": "Глава 21",
                "summary": [
                    "Месията ще бъде светлина за езичниците и ще освободи затворниците. Израил ще бъде обединен със сила в последните дни. Царе ще бъдат техните бащи-хранители. Сравни с Исаия, гл. 49. Около 588–570 г. пр. Хр."
                ],
                "verses": [
                    "И отново: Вслушай се, о, ти, доме Израилев, всички вие, които сте откъснати и изгонени поради нечестието на пастирите на моя народ; да, всички вие, които сте откъснати, които сте пръснати надалече, които сте от моя народ, о, доме Израилев. Слушайте ме, о, острови, и вслушайте се вие, народи отдалеч; Господ ме е повикал още от рождение; от майчината ми утроба Той е споменал името ми.",
                    "И Той е направил устата ми като остър меч; в сянката на ръката Си Той ме криеше и ме направи лъскава стрела; в Своя колчан Той ме криеше.",
                    "И ми каза: Ти си Мой слуга, о, Израилю, в който Аз ще бъда прославен.",
                    "Тогава аз казах: Аз съм се трудил напразно и за нищо и напразно съм изтощавал силата си; но без съмнение моята съдба е с Господа и делото ми с моя Бог.",
                    "И сега, казва Господ, Който ме създаде още от утробата да бъда Негов слуга, за да обърна Яков отново към Него — макар че Израил не е събран, все пак аз ще бъда славен в очите на Господ и моят Бог ще бъде моята сила.",
                    "И Той каза: Това е малко нещо да бъдеш Мой слуга, за да въздигнеш племената на Якова и да възстановиш запазените на Израиля. И Аз ще те дам още за светлина на езичниците, за да бъдеш Моето спасение по всички краища на земята.",
                    "Тъй казва Господ, Изкупителят на Израиля, неговият Свети, на оногова, когото човек презира, на оногова, от когото людете се гнусят, на слугата на владетели: Царе ще видят и ще станат, князе също ще се поклонят заради Господа, Който е верен.",
                    "Тъй казва Господ: В благоприятно време съм те чул, о, морски острови, и в ден на спасение съм ти помогнал; и Аз ще те запазя и ще ти дам Моя слуга за завет на народа, за да установиш земята, за да сториш да се наследят запустелите наследства;",
                    "за да можеш да кажеш на затворниците: Излезте; и на ония, които седят в тъмнина: Покажете се! И те ще пасат край пътищата и техните пасбища ще бъдат по всички високи места.",
                    "Те не ще гладуват, нито жадуват, нито пък жега и слънце ще ги ударят; защото Този, Който се смилява над тях, ще ги води, дори при водните извори ще ги заведе Той.",
                    "И ще направя на път всички Мои планини,и Моите друмове ще бъдат възвисени.",
                    "И тогава, о, доме Израилев, ето, тези ще дойдат отдалеч; и ето, тези от север и от запад; и тези от земята Синим.",
                    "Пейте, о, небеса, и радвай се, о, земьо, защото нозете на онези, които са на изток, ще бъдат установени; и закънтете в песен, о, планини; защото те не ще бъдат повече поразявани, защото Господ утеши Своя народ и ще се смили над Своите оскърбени.",
                    "Но ето, Сион е казал: Господ ме е изоставил и моят Господ ме е забравил, но Той ще покаже, че не е.",
                    "Защото може ли една жена да забрави кърмачето си, та да няма състрадание към сина на утробата си? Да, те може да те забравят, обаче Аз няма да те забравя, о, доме Израилев.",
                    "Ето, на Своите длани съм те врязал; стените ти са непрестанно пред Мене.",
                    "Твоите чеда ще побързат срещу разрушителите ти и тези, които те опустошиха, ще си отидат от тебе.",
                    "Повдигни очите си наоколо и виж. Всички тези се събират заедно и ще дойдат при тебе. И тъй както Аз съм жив, казва Господ, ти непременно ще се облечеш с всички тях като с украшение и ще се накитиш с тях тъкмо като невеста.",
                    "Защото твоите разорени и запустели места и земята на твоето опустошение ще бъдат сега твърде тесни за жителите ти; и онези, които те поглъщаха, ще бъдат надалече.",
                    "Чедата, които ще имаш, след като ще си загубила първите, ще рекат отново в ушите ти, казвайки: Мястото е много тясно за мене, дай ми място, за да мога да живея.",
                    "Тогава ти ще кажеш в сърцето си: Кой ми роди тези, виждайки, че аз загубих децата си и съм изоставена, и пленница, и гонена насам-натам? Кой ги е отхранил тези? Ето, аз бях оставена сама, а тези, къде бяха те?",
                    "Така казва Господ Бог: Ето, Аз ще простра ръката Си към езичниците и ще издигна знамето Си пред людете; и те ще донесат синовете ти на ръцете си, и дъщерите ти ще бъдат носени на раменете им.",
                    "И царе ще бъдат твои бащи-хранители и техните царици твои майки-кърмачки; ще ти се покланят с лице до земята и ще лижат праха от нозете ти; и ти ще узнаеш, че Аз съм Господ; защото не ще се посрамят тези, които Ме чакат.",
                    "Защото може ли да се отнеме плячката от могъщия и могат ли да се избавят законните пленници?",
                    "Но тъй казва Господ, дори и пленниците на могъщия ще бъдат отнети и плячката на страшния ще бъде избавена; защото Аз ще се възпротивя на този, който ти се противи, и ще спася твоите чеда.",
                    "И Аз ще нахраня тези, които те притесняват, със собствената им плът; и те ще бъдат опити със собствената си кръв като със сладко вино; и всяка плът ще узнае, че Аз, Господ, съм твоят Спасител и твоят Изкупител, Могъщият Яковов."
                ]
            },
            {
                "url": "https://www.lds.org/scriptures/bofm/1-ne/22?lang=bul",
                "name": "Глава 22",
                "summary": [
                    "Израил ще бъде разпръснат по цялото лице на земята. Езичниците ще закърмят и подхранват Израил с Евангелието в последните дни. Израил ще бъде събран и спасен, а грешните ще изгорят като стърнище. Царството на дявола ще бъде разрушено, а Сатана ще бъде завързан. Около 588–570 г. пр. Хр."
                ],
                "verses": [
                    "И сега стана така, че след като аз, Нефи, бях прочел тези неща, които бяха издълбани на плочите от пиринч, братята ми дойдоха при мене и ми казаха: Какво означават тези неща, които прочете? Ето, трябва ли те да бъдат разбрани като духовни неща, които ще станат според духа, а не според плътта?",
                    "И аз, Нефи, им казах: Ето, те бяха проявени на пророка чрез гласа на Духа; защото чрез Духа стават знайни на пророците всички неща, които ще споходят чедата човешки според плътта.",
                    "Ето защо, нещата, за които съм прочел, са неща, принадлежащи на нещата и тленни и духовни; защото изглежда, че домът Израилев рано или късно ще бъде разпръснат по цялото лице на земята и също сред всички народи.",
                    "И ето, има мнозина, които са вече загубени за знанието на онези, които са в Ерусалим. Да, по-голямата част от всички племена са били откарани надалеч и пръснати насам-натам по островите в морето; и къде са, никой от нас не знае, освен че знаем, че те са били отведени надалеч.",
                    "И откакто те са били отведени надалеч, тези неща са били пророкувани относно тях и също относно всички онези, които по-късно ще бъдат разпръснати и объркани заради Светия Израилев; защото срещу Него те ще вкоравят сърцата си; ето защо, те ще бъдат разпръснати сред всички народи и ще бъдат мразени от всички човеци.",
                    "При все това, след като бъдат отгледани от езичниците и Господ простре ръката Си към езичниците, и ги издигне като знаме, и децата им бъдат носени на ръцете им, и дъщерите им носени на раменете им, ето, тези неща, за които се говори, ще станат; понеже такива са заветите Господни с бащите ни; и това се отнася за нас в идните дни, също и за всичките ни братя, които са от дома Израилев.",
                    "И това означава, че идва времето, когато, след като домът Израилев е бил разпръснат и объркан, Господ Бог ще въздигне един могъщ народ сред езичниците, да, тъкмо по лицето на тази земя; и от тях потомството ни ще бъде разпръснато.",
                    "И след като потомството ни бъде разпръснато, Господ Бог ще продължи да върши чудно дело сред езичниците, което ще бъде от голяма ценност за потомството ни; ето защо, това е оприличено с тяхното хранене от езичниците и носенето им на ръце и на рамене от тях.",
                    "И това също ще бъде ценно за езичниците; и не само за езичниците, а и за целия дом Израилев за разкриването на заветите на Отца от небесата с Авраама, казвайки: В твоето потомство ще бъдат благословени всичките племена на земята.",
                    "И аз бих желал, братя мои, да знаете, че всички племена на земята не могат да бъдат благословени, освен ако Той не запретне ръката Си пред очите на народите.",
                    "Ето защо, Господ Бог ще продължи да запрята ръката Си пред очите на всички народи, осъществявайки Неговите завети и Евангелието Си за онези, които са от дома Израилев.",
                    "Затова Той ще ги изведе отново от пленничество и те ще бъдат събрани заедно в земите на тяхното наследство; и те ще бъдат извадени от забвението и мрака; и те ще узнаят, че Господ е техният Спасител и техният Изкупител, Могъщият Израилев.",
                    "И кръвта на онази огромна и мерзка църква, която е блудницата на цялата земя, ще се обърне върху собствените им глави; защото те ще воюват помежду си, и мечът от ръцете им ще падне върху собствените им глави и те ще се опият със собствената си кръв.",
                    "И всички народи, които воюват срещу тебе, о, доме Израилев, ще се обърнат един срещу друг и те ще паднат в ямата, която изкопаха, за да хванат в клопка Господния народ. И всички онези, които се бият против Сион, ще бъдат унищожени, и онази велика блудница, която е извратила правите пътища Господни, да, онази огромна и мерзка църква ще рухне в праха и голямо ще бъде падението ѝ.",
                    "Защото ето, казва пророкът, бързо идва времето, когато Сатана не ще има повече власт над сърцата на чедата човешки; защото денят идва скоро, когато всички горделиви и онези, които вършат нечестие, ще бъдат като стърнище; и идва денят, когато те трябва да бъдат изгорени.",
                    "Защото скоро идва времето, когато пълнотата на Божия гняв ще се излее върху всичките чеда човешки; понеже Той не ще изтърпи нечестивите да унищожат праведните.",
                    "Ето защо, Той ще запази праведните чрез силата Си, дори и ако е тъй, че трябва пълнотата на гнева Му да се излее и праведните да бъдат запазени, чак до унищожаване на враговете им с огън. Ето защо, праведните няма защо да се страхуват; защото така каза пророкът, те ще бъдат спасени, даже ако е тъй, че е чрез огън.",
                    "Ето, братя мои, аз ви казвам, че тези неща ще станат скоро; да, тъкмо кръв и огън, и па́ри от дим трябва дойдат; и нужно е това да стане по лицето на тази земя; и това ще стане с човеците според плътта, ако е тъй, че те вкоравят сърцата си против Светия Израилев.",
                    "Защото ето, праведните няма да погинат, защото със сигурност трябва да дойде времето, когато всички онези, които се бият срещу Сион, ще бъдат отхвърлени.",
                    "И Господ непременно ще подготви пътя за народа си в изпълнение на словата на Моисей, които той изрече, казвайки: Един пророк вашият Господ Бог ще въздигне за вас, такъв като мене; него ще слушате във всичко, каквото ви каже. И ще стане така, че всички онези, които не послушат този пророк, ще бъдат отхвърлени от средата на народа.",
                    "И сега, аз, Нефи, ви заявявам, че този пророк, за когото говорѝ Моисей, беше Светият Израилев; затова Той ще раздава правосъдие в праведност.",
                    "И праведните не е нужно да се страхуват, защото те са онези, които не ще бъдат объркани, а тъкмо царството на дявола, което ще бъде изградено сред чедата човешки, което царство е установено сред онези, които са в плътта;",
                    "защото бързо ще дойде времето, когато всички църкви, които са изградени за обогатяване, и всички онези, които са изградени за сдобиване с власт над плътта, и онези, които са изградени, за да станат известни в очите на света, и онези, които търсят плътските страсти и светските неща, и да вършат всякакъв вид беззаконие; да, накрая всички онези, които принадлежат към царството на дявола, те са тези, които трябва да се страхуват, да треперят и да се тресат; те са тези, които трябва да бъдат сведени ниско в праха; те са тези, които трябва да бъдат унищожени като стърнище; и това е според словата на пророка.",
                    "И бързо идва времето, когато праведните трябва да бъдат изведени като телета от обора и когато Светият Израилев трябва да царува и господства с мощ, и със сила, и велика слава.",
                    "И Той събира чедата си от четирите краища на земята; и Той преброява овцете Си, и те Го познават; и ще има едно стадо и един пастир; и Той ще храни овцете си и в Него те ще намерят паша.",
                    "И поради праведността на Неговия народ Сатана няма власт; ето защо, той няма да може да бъде отвързан в продължение на много години; понеже той няма власт над сърцата на людете, защото те живеят в праведност и Светият Израилев царува.",
                    "И сега, ето, аз, Нефи, ви казвам, че всички тези неща трябва да станат според плътта.",
                    "Но ето, всички народи, племена, езици и люде, ще живеят в безопасност със Светия Израилев, ако бъде тъй, че те се покаят.",
                    "И сега, аз, Нефи, привършвам, тъй като не смея да говоря повече относно тези неща.",
                    "Затова, братя мои, аз бих желал да разберете, че нещата, които са написани на плочите от пиринч, са истинни; и те свидетелстват, че човек трябва да се подчинява на заповедите Божии.",
                    "Ето защо, вие не трябва да мислите, че аз и баща ми сме единствените, които сме свидетелствали за тях и също поучавали за тях. Следователно, ако се подчините на заповедите и устоите до края, вие ще бъдете спасени в последния ден. И тъй е. Амин."
                ]
            }
        ],
        "summary": [
            "Разказ за Лехий и неговата жена Сария, и за четиримата му синове, наричани (започвайки от най-стария) Ламан, Лемуил, Сам и Нефи. Господ предупреждава Лехий да напусне земята на Ерусалим, защото той пророкува на людете относно тяхното беззаконие и те се опитват да отнемат живота му. Той пътува три дена през пустошта със семейството си. Нефи взема братята си и се връща в земята на Ерусалим, за да се сдобие с летописа на юдеите. Разказ за техните страдания. Те вземат дъщерите на Исмаил за жени. Те вземат семействата си и тръгват в пустошта. Техните страдания и нещастия в пустошта. Ходът на пътуванията им. Те достигат до обширните води. Братята на Нефи се бунтуват против него. Той ги обърква и построява един кораб. Те дават на мястото името Изобилие. Прекосяват обширните води и пристигат в обетованата земя, и тъй нататък. Това е според разказа на Нефи; или с други слова, аз, Нефи, написах този летопис."
        ],
        "text": null
    },
    {
        "url": "https://www.lds.org/scriptures/bofm/2-ne?lang=bul",
        "id": "2-ne",
        "full_localized_name": "2 Нефи",
        "has_chapters": true,
        "chapters": [
            {
                "url": "https://www.lds.org/scriptures/bofm/2-ne/1?lang=bul",
                "name": "Глава 1",
                "summary": [
                    "Лехий пророкува за една земя на свободата. Неговото потомство ще бъде разпръснато и поразено, ако те отхвърлят Светия Израилев. Той увещава синовете си да облекат бронята на праведността. Около 588–570 г. пр. Хр."
                ],
                "verses": [
                    "И сега стана така, че след като аз, Нефи, бях свършил да поучавам братята си, баща ни, Лехий, им говорѝ също много неща и им преповтори колко велики неща Господ е извършил за тях, извеждайки ги от земята на Ерусалим.",
                    "И той им говорѝ относно техните бунтове по водите и Божието милосърдие в пощадяването на живота им, че те не бяха погълнати от морето.",
                    "И той им говорѝ също относно земята на обета, която те бяха получили — колко милостив е бил Господ, като ни предупреди, че трябва да избягаме от земята на Ерусалим.",
                    "Понеже ето, каза той, видял съм видение, от което знам, че Ерусалим е разрушен; и ако бяхме останали в Ерусалим и ние щяхме да погинем.",
                    "Но, каза той, въпреки нашите огорчения, ние получихме една земя на обета, една земя, която е отбрана от всички други земи; земя, за която Господ Бог е сключил завет с мене да бъде земя за наследството на моето потомство. Да, Господ е сключил завет за тази земя с мене и с децата ми навеки, а също и с всички онези, които ще бъдат изведени от други страни от ръката Господна.",
                    "Ето защо, аз, Лехий, пророкувам според въздействията на Духа, Който е в мене, че никой няма да дойде на тази земя, освен ако не бъде воден от ръката Господна.",
                    "Ето защо, тази земя е посветена на оногова, когото Той ще доведе. И ако бъде тъй, че те Му служат според заповедите, които Той е дал, тя ще бъде земя на свободата за тях; ето защо, те никога не ще бъдат откарвани в пленничество, а ако стане тъй, това ще е поради беззаконие; защото ако беззаконието изобилства, земята ще бъде проклета заради тях, но за праведните тя ще бъде благословена навеки.",
                    "И ето, мъдрост е, че тази земя засега трябваше да бъде забранена за знанието на други народи; защото ето, много народи щяха да нахлуят в земята, тъй че нямаше да има място за наследство.",
                    "Ето защо, аз, Лехий, съм получил обещание, че доколкото онези, които Господ Бог ще изведе от земята на Ерусалим, ще спазват Неговите заповеди, те ще преуспяват по лицето на тази земя; и те ще бъдат запазени от всички други народи, за да могат да притежават тази земя за себе си. И ако бъде тъй, че те спазват заповедите Му, те ще бъдат благословени по лицето на цялата тази земя и никой няма да ги безпокои, нито да им отнема земята на тяхното наследство; и те ще живеят в безопасност навеки.",
                    "Но ето, когато дойде времето те да чезнат в неверие, след като са получили толкова големи благословии от ръката Господна, имайки познание за сътворението на земята и на всички човеци, познавайки великите и чудни дела Господни от сътворението на света; имайки сила, дадена им да извършват всичко чрез вяра; имайки всичките заповеди от началото и след като са били доведени чрез Неговата безпределна добрина в тази скъпоценна земя на обета, ето, казвам аз, ако дойде ден те да отрекат Светия Израилев, истинския Месия, техния Изкупител и техния Бог, ето, възмездията на Този, Който е справедлив, ще останат върху тях.",
                    "Да, Той ще доведе други народи при тях и ще им даде сила, и ще им отнеме земите на техните владения, и Той ще стори те да бъдат разпръснати и изтребени.",
                    "Да, от поколение на поколение ще има кръвопролития и големи възмездия между тях; ето защо, синове мои, бих желал да помните; да, аз бих желал да се вслушате в словата ми.",
                    "О, да бяхте се събудили, събудете се от дълбок сън, да, тъкмо от пъкления сън и се отърсете от ужасните вериги, с които сте вързани, които са веригите, които обвързват чедата човешки, за да бъдат откарани пленници във вечната бездна на окаяност и злочестина.",
                    "Събудете се, вдигнете се от праха и послушайте словата на един треперещ родител, чиито останки скоро ще трябва да положите в студения и тих гроб, откъдето никой пътник не може да се върне; още няколко дни и аз тръгвам по пътя на цялата земя.",
                    "Но ето, Господ е изкупил душата ми от пъкъла; аз съм видял славата Му и съм прегърнат завинаги в обятията на любовта Му.",
                    "И желая вие да помните да съблюдавате повеленията и разпоредбите Господни; ето това е била тревогата на душата ми от началото.",
                    "Сърцето ми беше от време на време изнемогващо от скръб, защото съм се боял да не би поради коравосърдечието ви, Господ, вашият Бог да излее пълнотата на гнева Си върху вас, та да бъдете отхвърлени и унищожени навеки.",
                    "Или че проклятие ще ви сполети в продължение на много поколения; и бъдете посетени от меч и от глад, и мразени, и водени според волята и пленничеството на дявола.",
                    "О, синове мои, дано тези неща да не ви сполетят, но дано да бъдете един отбран и облагодетелстван народ Господен. Но ето, да бъде волята Му, защото Неговите пътища са праведност навеки.",
                    "И Той е казал: Доколкото спазвате Моите заповеди, вие ще преуспявате в земята, но доколкото не спазвате Моите заповеди, ще бъдете отхвърлени от присъствието Ми.",
                    "И сега, за да се радва душата ми за вас, за да може сърцето ми да напусне този свят със задоволство от вас, та да не бъда повален от печал и скръб в гроба, вдигнете се от праха, синове мои, и бъдете мъже, и бъдете решителни в един дух и едно сърце, сдружени във всичко, за да не изпаднете в пленничество.",
                    "За да не бъдете прокълнати с тежко проклятие; а също и за да не си навлечете гнева на един справедлив Бог за унищожението, да, тъкмо до вечното унищожение и на тялото, и на душата.",
                    "Събудете се, синове мои, облечете бронята на праведността. Отърсете се от веригите, с които сте вързани, излезте от забвението и се вдигнете от праха.",
                    "Не се бунтувайте повече против брат си, чиито видения са славни и който е спазвал заповедите от времето, когато напуснахме Ерусалим; и който е бил оръдие в Божиите ръце за довеждането ни в земята на обета; защото ако не беше той, ние щяхме да сме погинали от глад в пустошта; и при все това, вие се опитвахте да отнемете живота му; да, и той изстрада много скръб заради вас.",
                    "И аз се страхувам извънредно много и треперя заради вас да не би той да страда отново; защото ето, вие го обвинихте, че търсел сила и власт над вас; но аз знам, че той не е търсил нито сила, нито власт над вас, но е търсил славата Божия и вашето собствено вечно благосъстояние.",
                    "И вие роптаехте, защото той беше откровен с вас. Казвате, че си бил послужил със строгост; вие казвате, че бил разгневен на вас; но ето, строгостта му беше строгостта на силата на словото Божие, която беше в него; и това, което вие наричате гняв, беше истината, според тази, която е в Бога, която той не можеше да удържи, показвайки дръзновено относно вашите беззакония.",
                    "И нужно бе силата Божия да бъде с него, дори дотам, че той да ви заповядва, а вие да се подчинявате. Но ето, това не беше той, а Духът Господен, Който беше в него, Който му отваряше устата, за да говори, така че той не можеше да я затвори.",
                    "И сега, сине мой Ламане, също и вие, Лемуиле и Саме, а също и вие синове мои, които сте синовете на Исмаил, ето, ако вие се вслушате в гласа на Нефи, вие не ще погинете. И ако се вслушате в него, аз ще ви оставя една благословия, да, тъкмо моята първа благословия.",
                    "Но ако вие не се вслушате в него, аз премахвам първата си благословия, да, тъкмо моята благословия, и тя ще остане върху него.",
                    "И сега, Зораме, говоря на тебе: Ето, ти си слугата на Лаван; при все това ти си бил изведен от земята на Ерусалим и аз знам, че ти си истински приятел на сина ми, Нефи, навеки.",
                    "Затова, че си бил верен, твоето потомство ще бъде благословено с неговото потомство, така че да живеят в преуспяване дълго по лицето на тази земя; и нищо, освен ако не ще има беззаконие между тях, не ще навреди или обезпокои благоденствието им по лицето на тази земя навеки.",
                    "И тъй, ако спазвате заповедите Господни, Господ е посветил тази земя за безопасността на твоето потомство с потомството на моя син."
                ]
            },
            {
                "url": "https://www.lds.org/scriptures/bofm/2-ne/2?lang=bul",
                "name": "Глава 2",
                "summary": [
                    "Изкуплението идва чрез Светия Месия. Свободата на избор е много важна за съществуването и напредъка. Адам падна, за да могат човеците да бъдат. Човеците са свободни да изберат свобода и вечен живот. Около 588–570 г. пр. Хр."
                ],
                "verses": [
                    "И сега, Якове, аз говоря на тебе: Ти си моят първороден син в дните на моята горест в пустошта. И ето, в детството си ти изстрада огорчения и много скръб поради грубостта на братята ти.",
                    "При все това, Якове, мой първородний в пустошта, ти познаваш величието Божие; и Той ще посвети страданията ти за твоя полза.",
                    "Затова душата ти ще бъде благословена и ти ще живееш в безопасност с брат ти Нефи; и дните ти ще бъдат изживени в служба на твоя Бог. Затова аз знам, че ти си изкупен поради праведността на Изкупителя ти; защото ти си видял, че в пълнотата на времето, Той идва, за да донесе спасение на човеците.",
                    "И ти видя славата Му в младостта си; затова ти си благословен, тъкмо както и тези, на които Той ще служи в плътта. Защото Духът е същият вчера, днес и навеки. И пътят е приготвен от падението на човека, и спасението е даром.",
                    "И човеците са достатъчно поучени, че да различават доброто от злото. И законът е даден на човеците. И по закона никоя плът не е оправдана; или по закона човеците са отхвърлени. Да, според тленния закон те бяха отхвърлени; и също според духовния закон те погиват от това, което е добро и стават окаяни навеки.",
                    "Ето защо, изкуплението идва в и чрез Светия Месия, понеже Той е изпълнен с благодат и истина.",
                    "Ето, Той принася себе си в жертва за греха, за да отговори на целите на закона за всички онези, които имат съкрушено сърце и разкаян дух; и за никой друг целите на закона не могат да намерят отговор.",
                    "Затова колко голяма е важността на това да се обясняват тези неща на обитателите на земята, та да узнаят, че няма плът, която да може да живее в присъствието Божие, освен ако не бъде чрез заслугите, и милостта, и благодатта на Светия Месия, Който полага живота Си според плътта и си го възвръща отново чрез силата на Духа, та да може да осъществи възкресението на мъртвите, бидейки първият, Който трябва да се вдигне.",
                    "Затова Той е първият плод на Бога, защото Той ще ходатайства за всички чеда човешки; и тези, които повярват в Него, ще бъдат спасени.",
                    "И поради ходатайството за всички, всички човеци идват при Бога; ето защо, те застават в Неговото присъствие, за да бъдат съдени от Него според истината и святостта, които са в Него. Затова целите на закона, който Светият е дал за налагане на наказанието, което е придадено, което придадено наказание е в противоположност на онова на щастието, което е придадено, за да се отговори на целите на единението;",
                    "защото нужно е да има противопоставяне във всички неща. Ако ли не, първородний мой в пустошта, праведността не би могла да съществува, нито нечестието, нито святостта, нито окаяността, нито доброто, нито злото. Затова всички неща е нужно да са обединени в едно; но ако те биха били едно тяло, то щеше да остане като мъртво, нямащо нито живот, нито смърт, нито тление, нито нетление, нито щастие, нито окаяност, нито чувство, нито безчувственост.",
                    "Затова то щеше да бъде сътворено за нищо; затова нямаше да има никаква цел в неговото сътворение. Ето защо, това нещо трябваше да разруши мъдростта Божия и вечните Му цели, също и силата, и милостта, и правосъдието Божие.",
                    "И ако кажете, че няма закон, трябва също да кажете, че няма и грях. Ако кажете, че няма грях, трябва също да кажете, че няма и праведност. И ако няма праведност, няма и щастие. И ако няма нито праведност, нито щастие, няма и наказание, и окаяност. И ако тези неща ги няма, няма и Бог. И ако няма Бог, нас също ни няма, нито пък земята; защото не би могло да има сътворение на неща, които нито действат, нито им се въздейства. Ето защо, всички тези неща щяха да изчезнат.",
                    "И сега, синове мои, аз ви говоря тези неща за ваша полза и поука, защото има Бог, Който е сътворил всички неща, и небесата и земята, и всички неща, които в тях са, и нещата, които действат, и нещата, на които се въздейства.",
                    "И за да осъществи своите вечни цели за човека, след като беше сътворил нашите първи родители, и полските зверове, и птиците небесни, и накрая всички неща, които са сътворени, трябваше да има едно противопоставяне; дори забраненият плод беше в противоположност на дървото на живота; единият бидейки сладък, а другият — горчив.",
                    "Затова Господ Бог даде на човека да действа за себе си. Защото човекът не можеше да действа за себе си, освен ако не биваше съблазнен от единия или другия.",
                    "И аз, Лехий, според нещата, които съм прочел, смятам за нужно да предположа, че един ангел Божий, според както е писано, бил паднал от небесата; и затова станал дявол, защото потърсил онова, което било зло пред Бога.",
                    "И защото бил паднал от небесата и бил станал окаян навеки, той потърсил също окаяност за цялото човечество. Затова той казал на Ева, да, тъкмо онази стара змия, която е дяволът, който е бащата на всичките лъжи, затова той казал: Вземете от забранения плод и няма да умрете, но ще станете като Бога, знаещи добро и зло.",
                    "И след като Адам и Ева взеха от забранения плод, те бяха изгонени от Едемската градина да обработват земята.",
                    "И те народиха деца; да, тъкмо семейството на цялата земя.",
                    "И дните на чедата човешки бяха продължени според волята Божия, за да се покаят докато са в плътта. Ето защо, състоянието им стана състояние на изпитание и времето им беше удължено според заповедите, които Господ Бог даде на чедата човешки. Понеже Той даде заповед, че всички човеци трябва да се покаят; защото Той показа на всички човеци, че те бяха изгубени поради прегрешението на родителите им.",
                    "И сега, ето, ако Адам не беше прегрешил, той нямаше да падне, а щеше да остане в Едемската градина. И всичките неща, които бяха сътворени, щяха да останат в същото състояние, в което бяха след като бяха сътворени, и щяха да останат навеки, и нямаше да има край.",
                    "И нямаше да имат деца. Ето защо, те щяха да останат в състояние на невинност, без да имат радост, защото не знаеха окаяност; без да вършат добро, защото не знаеха грях.",
                    "Но ето, всички неща са били извършени по мъдростта на Този, Който знае всичко.",
                    "Адам падна, за да могат човеците да бъдат; и човеците са, за да могат да имат радост.",
                    "И Месията идва в пълнотата на времето, за да може да изкупи чедата човешки от падението. И защото те са изкупени от падението, те са станали свободни навеки, различавайки доброто от злото, за да действат сами за себе си, а не да им се въздейства, освен ако това не е чрез наказанието на закона във великия и последен ден, според заповедите, които Бог е дал.",
                    "Затова човеците са свободни според плътта; и всички неща са им дадени, които са нужни на човека; и те са свободни да изберат свобода и вечен живот чрез Великия Ходатай на всички човеци, или да изберат пленничество и смърт, според пленничеството и властта на дявола; защото той иска всички човеци да бъдат окаяни като него.",
                    "И сега, синове мои, аз бих желал да погледнете към Великия Ходатай и да се вслушате във великите Му заповеди, и да бъдете верни на словото Му, и да изберете вечния живот според волята на Светия Му Дух.",
                    "А не да изберете вечната смърт според желанието на плътта и злото, което е в нея, което дава власт на духа на дявола да пленява и да ви завлича в пъкъла, за да може да царува над вас в своето собствено царство.",
                    "Аз казах тези няколко слова на всички ви, синове мои, в последните дни на моето изпитание; аз съм избрал добрата част според словата на пророка. И нямам никаква друга цел, освен вечното благосъстояние на душите ви. Амин."
                ]
            },
            {
                "url": "https://www.lds.org/scriptures/bofm/2-ne/3?lang=bul",
                "name": "Глава 3",
                "summary": [
                    "Иосиф в Египет вижда нефитите във видение. Той пророкува за Джозеф Смит, гледача от последните дни; за Моисей, който ще избави Израил; за появяването на Книгата на Мормон. Около 588–570 г. пр. Хр."
                ],
                "verses": [
                    "И сега, аз говоря на тебе, Иосифе, мой последнородени. Ти беше роден в пустошта на моите огорчения; да, в дните на най-голямата ми скръб твоята майка те роди.",
                    "И дано Господ ти посвети също тази земя, която е една най-скъпоценна земя, за твое наследство и наследство на твоето потомство с братята ти, за твоята безопасност навеки, ако бъде тъй, че спазвате заповедите на Светия Израилев.",
                    "И сега, Иосифе, мой последнородени, когото изведох от пустошта на моите огорчения, дано Господ те благослови навеки, защото потомството ти не ще бъде напълно унищожено.",
                    "Понеже ето, ти си плодът на слабините ми; и аз съм потомък на Иосиф, който беше откаран пленник в Египет. И велики бяха заветите Господни, които Той направи с Иосиф.",
                    "Затова Иосиф наистина видя нашите дни. И той получи обещание от Господа, че от плода на неговите слабини Господ Бог ще въздигне един праведен клон за дома Израилев; не Месията, а клон, който трябва да бъде отчупен; при все това да се помни в заветите Господни, че Месията ще им се яви в последните дни, в духа на силата за извеждането им от мрака на светлина, да, от скрития мрак и от пленничеството на свобода.",
                    "Защото Иосиф наистина свидетелстваше, казвайки: Един гледач ще бъде въздигнат от Господа, моя Бог, който ще бъде един отбран гледач за плода на слабините ми.",
                    "Да, Иосиф наистина каза: Тъй ми каза Господ: Един отбран гледач ще въздигна от плода на слабините ти; и той ще бъде на голяма почит сред плода на слабините ти. И на него ще дам заповед да извърши дело за плода на слабините ти, неговите братя, което ще бъде от голяма стойност за тях, тъкмо за довеждането им до знанието за заветите, които съм сключил с бащите ти.",
                    "И Аз ще му дам заповед да не върши никаква друга работа освен тази, която Аз ще му заповядам. И Аз ще го направя велик в очите Ми, понеже той ще върши делото Ми.",
                    "И ще бъде велик като Моисей, за когото казах, че ще го въздигна за вас, за да избави Моя народ, о, доме Израилев.",
                    "И Моисей ще въздигна, за да избави народа ти от земята на Египет.",
                    "Но гледач Аз ще въздигна от плода на слабините ти; и на него ще дам сила да представи словото Ми на потомството на слабините ти; и не само за представяне на словото Ми, казва Господ, а също и за убеждаването им в словото Ми, което ще е отишло вече между тях.",
                    "Затова плодът на слабините ти ще пише; и плодът на слабините на Юда ще пише; и онова, което ще бъде написано от плода на твоите слабини и също онова, което ще бъде написано от плода на слабините на Юда, ще израснат в едно, за объркване на лъжливите учения, за потушаване на раздорите и за установяване на мир сред плода на слабините ти и за да го доведат до знанието за бащите им в последните дни, а също и до знанието на заветите Ми, казва Господ.",
                    "И от слабост той ще бъде направен силен в онзи ден, когато делото Ми започне сред целия Ми народ, за възстановяването ти, о, доме Израилев, казва Господ.",
                    "И така пророкуваше Иосиф, казвайки: Ето, Господ ще благослови този гледач; и тези, които се опитват да го погубят, ще бъдат объркани; защото това обещание, което получих от Господа относно плода на слабините ми, ще бъде изпълнено. Ето, аз съм уверен в изпълнението на това обещание.",
                    "И неговото име ще бъде наречено на мен и това име ще бъде по името на баща му. И той ще бъде като мене; защото това, което Господ ще донесе чрез ръката му, ще доведе народа ми до спасение чрез силата Господна.",
                    "Да, тъй пророкуваше Иосиф: Аз съм сигурен за това нещо, тъкмо както съм сигурен в обещанието на Моисей; защото Господ ми е казал, че ще запази потомството ти навеки.",
                    "И Господ е казал: Ще въздигна един Моисей; и ще му дам сила и един жезъл; и ще му дам разум в писането. Обаче Аз не ще развържа езика му, за да не говори много, защото Аз няма да го направя могъщ в говора. Но ще му напиша Моя закон с пръста на собствената Си ръка, и ще му дам един говорител.",
                    "И Господ ми каза също: Аз ще го въздигна за плода на твоите слабини; и ще му дам говорител. И ето, Аз ще му дам да напише писанието на плода на слабините ти, до плода на слабините ти; и говорителят на твоите слабини ще го провъзгласи.",
                    "И словата, които той ще напише, ще бъдат слова, които по Моята мъдрост е полезно да стигнат до плода на слабините ти. И ще бъде тъй, като че ли плодът на слабините ти им беше викал от пръстта; защото Аз познавам вярата им.",
                    "И те ще викат от пръстта; да, тъкмо покаяние за братята си, даже след като много поколения преминат след тях. И ще стане така, че викът им ще тръгне тъкмо според скромността на словата им.",
                    "Поради вярата им техните слова ще произлязат от Моята уста за техните братя, които са плода на слабините ти; и слабостта на словата им ще направя Аз силна във вярата им, за да помнят завета Ми, който сключих с бащите ти.",
                    "И сега, ето, сине мой Иосифе, по този начин в старо време пророкуваше баща ми.",
                    "Затова поради този завет ти си благословен; защото потомството ти няма да бъде унищожено, понеже те ще се вслушат в словата на книгата.",
                    "И ще се въздигне един могъщ между тях, който ще върши много добро и на слова и на дела, бидейки оръдие в ръцете Божии, с извънредна вяра да върши велики изумления и да стори туй, което е велико в Божиите очи, за да се осъществи голямо възстановяване на дома Израилев и на потомството на твоите братя.",
                    "И сега, благословен си ти, Иосифе. Ето, ти си малък; затова вслушай се в словата на брат си Нефи и ще ти бъде сторено тъкмо според словата, които съм казал. Помни словата на твоя умиращ баща. Амин."
                ]
            },
            {
                "url": "https://www.lds.org/scriptures/bofm/2-ne/4?lang=bul",
                "name": "Глава 4",
                "summary": [
                    "Лехий съветва и благославя потомците си. Той умира и е погребан. Нефи възхвалява Божията добрина. Нефи се уповава навеки на Господа. Около 588–570 г. пр. Хр."
                ],
                "verses": [
                    "И сега, аз, Нефи, говоря относно пророчествата, за които баща ми е говорил, относно Иосиф, който бе откаран в Египет.",
                    "Защото ето, той наистина пророкуваше относно цялото негово потомство. И пророчествата, които той написа, няма много, които да са по-велики от тях. И той пророкуваше относно нас и нашите бъдещи поколения; и те са написани върху плочите от пиринч.",
                    "Ето защо, когато баща ми беше престанал да говори за пророчествата на Иосиф, той повика децата на Ламан, неговите синове и дъщерите му и им каза: Ето, синове мои и дъщери мои, които сте синове и дъщери на моя първороден син, аз бих желал да дадете ухо на словата ми.",
                    "Понеже Господ Бог е казал, че: Доколкото спазвате Моите заповеди, вие ще преуспявате в страната; и доколкото не спазвате Моите заповеди, ще бъдете отхвърлени от Моето присъствие.",
                    "Но ето, синове мои и дъщери мои, не мога да сляза в гроба си, без да оставя благословия върху вас; защото ето, аз знам, че ако сте възпитани в пътя, по който трябва да вървите, вие не ще се отклоните от него.",
                    "Затова ако сте прокълнати, ето, аз оставям върху вас моята благословия, та проклятието да бъде взето от вас и наложено върху главите на родителите ви.",
                    "Затова поради благословията ми Господ Бог не ще допусне да погинете; защото Той ще бъде милостив към вас и към потомството ви навеки.",
                    "И стана така, че след като баща ми свърши да говори на синовете и дъщерите на Ламан, той накара синовете и дъщерите на Лемуил да бъдат доведени пред него.",
                    "И той им заговори, казвайки: Ето, синове мои и дъщери мои, които сте синовете и дъщерите на втория ми син; ето, аз ви оставям същата благословия, която оставих на синовете и дъщерите на Ламан. Ето защо, вие не ще бъдете унищожени напълно; но накрая потомството ви ще бъде благословено.",
                    "И стана така, че когато баща ми беше свършил да им говори, ето, той заговори на синовете на Исмаил, да, дори на цялото му домочадие.",
                    "И след като беше свършил да им говори, той говорѝ на Сам, казвайки: Благословен си ти и потомството ти; защото ти ще наследиш земята, като брат ти Нефи. И потомството ти ще бъде причислено към неговото потомство; и ти ще бъдеш като брат си, и потомството ти — като неговото потомство; и ти ще бъдеш благословен във всичките си дни.",
                    "И стана така, че след като баща ми, Лехий, беше говорил на цялото си домочадие според чувствата на сърцето си и Духа Господен, Който беше в него, той се състари. И стана така, че той умря и беше погребан.",
                    "И стана така, че не много дни след смъртта му, Ламан и Лемуил, и синовете на Исмаил ми се разгневиха поради увещанията Господни.",
                    "Защото аз, Нефи, бях заставен да им говоря според словото Му; понеже аз им бях казал много неща, а също и баща ми преди смъртта си; много от които сказания са записани върху моите други плочи; защото частите с повече история са записани на другите мои плочи.",
                    "А върху тези аз пиша нещата на моята душа и много от писанията, които са издълбани върху плочите от пиринч. Понеже душата ми се наслаждава на писанията и сърцето ми потъва в размисъл за тях, и ги пиша за поучението и ползата на децата ми.",
                    "Ето, душата ми се наслаждава в нещата Господни; и сърцето ми непрестанно потъва в размисъл за нещата, които съм видял и чул.",
                    "При все това, въпреки великата добрина Господна да ми се покажат великите Му и чудни дела, сърцето ми възкликва: О, окаян аз човек! Да, сърцето ми скърби поради плътта ми; душата ми е в горест поради беззаконията ми.",
                    "Аз съм заобиколен отвсякъде поради изкушенията и греховете, които толкова лесно ме обсаждат.",
                    "И когато аз желая да се веселя, сърцето ми стене поради греховете ми; въпреки това, аз знам на кого съм се доверил.",
                    "Моят Бог е бил моята опора; водил ме е през огорченията ми в пустошта и ме е запазил по водите на голямата бездна.",
                    "Той ме е изпълвал с любовта си чак до линеене на плътта ми.",
                    "Той е обърквал враговете ми, карайки ги да се тресат пред мене.",
                    "Ето, Той е чувал повика ми през деня и ми е давал познание чрез видения нощно време.",
                    "И денем аз ставах смел в усърдна молитва пред Него; да, гласа си изпращах във висините и ангели слизаха, и ми служеха.",
                    "И върху крилата на Духа Му тялото ми бе отнасяно на извънредно високи планини. И очите ми видяха велики неща, да, даже премного велики за човек; ето защо, ми беше заповядано да не ги пиша.",
                    "О, тогава като съм видял толкова велики неща и след като Господ в Своето благоволение към чедата човешки е посетил човеците с толкова много милост, защо да плаче сърцето ми и душата ми да чезне в долината на скръбта, и плътта ми да линее, и силата ми да намалява поради огорченията ми?",
                    "И защо ще се предавам на греха заради плътта ми ли? Да, защо трябва да давам път на изкушенията, та лукавият да има място в сърцето ми, да нарушава мира ми и да измъчва душата ми? Защо съм разгневен заради врага си?",
                    "Събуди се, душо моя! Не изпадай повече в грях! Радвай се, о, сърце мое, и не давай повече място за врага на душата ми!",
                    "Не се гневи отново заради враговете ми. Не намалявай силата ми поради огорченията ми.",
                    "Радвай се, о, сърце мое, и призови Господа, и кажи: О, Господи, аз ще Те славословя навеки; да, душата ми ще се весели в Тебе, мой Боже и канара на моето спасение.",
                    "О, Господи, ще изкупиш ли душата ми? Ще ме избавиш ли от ръцете на враговете ми? Ще ме направиш ли да треперя при появата на греха?",
                    "Дано портите на пъкъла бъдат непрестанно затворени пред мене, защото сърцето ми е съкрушено и духът ми е разкаян! О, Господи, не затваряй портите на праведността пред мене, та да мога да ходя по пътеката на дълбоката долина, за да мога да бъда точен в праведния път!",
                    "О, Господи, загърни ме в робата на твоята праведност! О, Господи, направи път, така че да се измъкна от враговете си! Направи права пътеката ми пред мене! Не поставяй препънка на пътя ми, но очисти пътя пред мене и не преграждай моя път, а пътищата на врага ми.",
                    "О, Господи, на Тебе съм се уповавал и ще се уповавам на Тебе навеки. Аз няма да се уповавам на ръката от плът; защото зная, че проклет е онзи, който се уповава на ръката от плът. Да, проклет е онзи, който се уповава на човек или който прави плътта своя мишца.",
                    "Да, знам, че Бог ще даде щедро на оногова, който моли. Да, моят Бог ще ми даде, ако аз Го моля праведно; ето защо, аз ще издигна гласа си към Тебе; да, аз ще Те призова, Боже мой, канара на моята праведност. Ето, гласът ми ще се възнася навеки към Тебе, канара моя и Вечний мой Боже. Амин."
                ]
            },
            {
                "url": "https://www.lds.org/scriptures/bofm/2-ne/5?lang=bul",
                "name": "Глава 5",
                "summary": [
                    "Нефитите се разделят от ламанитите, спазват закона на Моисей и построяват храм. Поради своето неверие, ламанитите са отхвърлени от присъствието Господне, прокълнати са и стават бич за нефитите. Около 588–559 г. пр. Хр."
                ],
                "verses": [
                    "Ето, стана така, че аз, Нефи, призовах силно Господа, моя Бог заради гнева на братята ми.",
                    "Но ето, гневът им срещу мене се увеличи дотолкова, че се опитаха да отнемат живота ми.",
                    "Да, те роптаеха срещу мене, казвайки: По-малкият ни брат мисли да ни управлява; и ние претърпяхме големи изпитания поради него; затова нека сега го убием, за да не бъдем повече огорчавани от словата му. Защото ето, ние не искаме да го имаме за наш управител; понеже на нас, които сме по-големите му братя, принадлежи това да управляваме този народ.",
                    "Сега аз не пиша на тези плочи всичките слова, с които те роптаеха против мене. Но достатъчно ми е да кажа, че те се опитваха да отнемат живота ми.",
                    "И стана така, че Господ ме предупреди, че аз, Нефи,трябва да си тръгна от тях и да избягам в пустошта с всички онези, които желаят да дойдат с мен.",
                    "Затова стана така, че аз, Нефи, взех семейството си, а също и Зорам, и неговото семейство, и Сам, по-стария ми брат, и неговото семейство, и Яков, и Иосиф, по-малките ми братя, а също и сестрите ми, и всички онези, които искаха да дойдат с мене. И всички онези, които искаха да дойдат с мене, бяха онези, които вярваха в предупрежденията и откровенията Божии; затова те се вслушваха в словата ми.",
                    "И ние взехме шатрите си и всичко, което ни беше възможно, и пътувахме в пустошта в продължение на много дни. И след като бяхме пътували в продължение на много дни, ние разпънахме шатрите си.",
                    "И моят народ пожела да нарече мястото Нефи; затова ние го нарекохме Нефи.",
                    "И всички онези, които бяха с мене, възприеха да се наричат народът на Нефи.",
                    "И ние съблюдавахме да спазваме разпоредбите и повеленията, и заповедите Господни във всяко нещо, според закона на Моисей.",
                    "И Господ беше с нас; и ние преуспяхме извънредно много; защото ние сеехме семена и жънехме отново в изобилие. И ние започнахме да отглеждаме стада, черди и животни от всякакъв вид.",
                    "И аз, Нефи, бях донесъл също летописите, които бяха издълбани на плочите от пиринч, също и топката, или компаса, който беше приготвен за баща ми от ръката Господна, според онова, което е писано.",
                    "И стана така, че започнахме да преуспяваме извънредно и да се умножаваме в земята.",
                    "И аз, Нефи, взех меча на Лаван и по неговия начин направих много мечове, да не би народът, който сега се наричаше ламанити, да ни връхлети и унищожи, защото знаех за тяхната голяма омраза към мене и децата ми, и към онези, които се наричаха мой народ.",
                    "И аз научих народа си как да строят сгради и как да обработват всякакъв вид дърво и желязо, и мед, и пиринч, и стомана, и злато, и сребро, и скъпоценни руди, които бяха в голямо изобилие.",
                    "И аз, Нефи, съградих храм; и го построих по начина на храма на Соломон, само че той не беше изграден от толкова много скъпоценни неща; понеже те не можеха да се намерят в страната; той не можеше да бъде съграден точно като Соломоновия храм. Но начинът на постройката беше като на храма на Соломон и изработката му беше извънредно изящна.",
                    "И стана така, че аз, Нефи, сторих народа ми да бъде трудолюбив и да се труди с ръцете си.",
                    "И стана така, че те поискаха да им стана цар. Но аз, Нефи, имах желание те да нямат цар; при все това, аз направих за тях това, което беше в силата ми.",
                    "И ето, словата Господни се бяха изпълнили за братята ми, които Той каза относно тях, че ще бъда техен управител и учител. Затова аз бях техен управител и техен учител според заповедите Господни до времето, когато те се опитаха да отнемат живота ми.",
                    "Така словото Господне беше изпълнено, това, което Той ми говорѝ, казвайки, че: Доколкото те не ще се вслушат в словата ти, те ще бъдат отхвърлени от присъствието Господне. И ето, те бяха отхвърлени от присъствието Му.",
                    "И Той беше накарал проклятието да ги споходи, да, тъкмо едно тежко проклятие поради тяхното беззаконие. Защото ето, те бяха вкоравили сърцата си против Него, така че те бяха станали като кремък; ето защо, тъй както бяха бели, извънредно красиви и възхитителни, Господ Бог стори да ги сполети една кожа от чернота, та да не могат да бъдат привлекателни за моя народ.",
                    "И тъй каза Господ Бог: Аз ще ги направя да станат презрени за твоя народ, освен ако не се покаят за беззаконията си.",
                    "И проклето ще бъде потомството на този, който се смеси с тяхното потомство; защото те ще бъдат прокълнати тъкмо със същото проклятие. И Господ го каза, и беше сторено.",
                    "И поради тяхното проклятие, което беше върху тях, те станаха един ленив народ, пълен с коварство и лукавщина, и те търсеха хищни животни в пустошта.",
                    "И Господ Бог ми каза: Те ще бъдат бич за потомството ти, за да ги подтикват да си спомнят за Мене; и доколкото те не ще искат да си спомнят за Мене и да се вслушват в словата Ми, те ще ги бичуват чак до унищожението им.",
                    "И стана така, че аз, Нефи, посветих Яков и Иосиф да бъдат свещеници и учители в земята на народа ми.",
                    "И стана така, че ние заживяхме щастливо.",
                    "И тридесет години се бяха изминали от времето, когато напуснахме Ерусалим.",
                    "И аз, Нефи, бях водил досега летописите на народа ми върху плочите, които бях направил.",
                    "И стана така, че Господ Бог ми каза: Направи други плочи; и ти ще издълбаеш много неща върху тях, които са добри в очите Ми, за ползата на твоя народ.",
                    "Ето защо, аз, Нефи, за да се подчиня на заповедите Господни, отидох и направих тези плочи, на които съм издълбал тези неща.",
                    "И аз издълбах това, което е угодно на Бога. И ако моят народ се радва на Божиите неща, те ще се радват също и на моите издълбавания, които са върху тези плочи.",
                    "И ако моят народ желае да се запознае с по-подробната част от историята на народа ми, те трябва да я потърсят на другите ми плочи.",
                    "И за мен е достатъчно да кажа, че четиридесет години бяха изминали и че ние вече бяхме имали войни и раздори с нашите братя."
                ]
            },
            {
                "url": "https://www.lds.org/scriptures/bofm/2-ne/6?lang=bul",
                "name": "Глава 6",
                "summary": [
                    "Яков разказва юдейската история: Вавилонското пленничество и завръщането; служението и разпъването на Светия Израилев; помощта, получена от езичниците; юдейското възстановяване в последните дни, когато те са повярвали в Месията. Около 559–545 г. пр. Хр."
                ],
                "verses": [
                    "Словата на Яков, брата на Нефи, които той изрече на народа на Нефи.",
                    "Ето, възлюбени мои братя, аз, Яков, бидейки призован от Бога и поставен според изискванията на светия Му ред и бидейки посветен от брат ми, Нефи, на когото вие гледате като на цар или закрилник, и от когото зависите за безопасността ви, ето, вие знаете, че аз съм ви казвал извънредно много неща.",
                    "При все това аз ви говоря отново, понеже желая благосъстоянието на душите ви. Да, моята загриженост за вас е голяма; и вие самите знаете, че тя винаги е била такава. Понеже аз съм ви увещавал с цялото си усърдие; и съм ви учил на словата на баща ми; и съм ви говорил за всички неща, които са написани от сътворението на света.",
                    "И сега, ето, аз бих желал да ви говоря за неща, които са и които ще дойдат; ето защо, ще ви прочета словата на Исаия. И това са словата, които брат ми е искал да ви кажа. И аз ви говоря за ваше добро, че да можете да се научите да познавате и славите името на Бога си.",
                    "И сега, словата, които ще прочета, са тези, които Исаия произнесе относно целия дом Израилев; затова те могат да бъдат оприличени на вас, защото вие сте от дома Израилев. И има много неща, които са били изречени от Исаия, които могат да бъдат оприличени на вас, защото вие сте от дома Израилев.",
                    "И сега, това са словата: Така казва Господ Бог: Ето, Аз ще простра ръката Си към езичниците и ще издигна знамето Си пред людете; и те ще донесат синовете ти на ръцете си, и дъщерите ти ще бъдат носени на раменете им.",
                    "И царе ще бъдат твои бащи-хранители и техните царици твои майки-кърмачки; ще ти се поклонят с лице до земята и ще лижат праха от нозете ти; и ти ще узнаеш, че Аз съм Господ, защото не ще се посрамят тези, които Ме чакат.",
                    "И сега, аз, Яков, искам да поговоря нещо относно тези слова. Защото ето, Господ ми е показал, че онези, които бяха в Ерусалим, откъдето ние дойдохме, са били избити и отведени в плен.",
                    "При все това Господ ми е показал, че те отново ще се върнат. И Той ми е показал също, че Господ Бог, Светият Израилев, ще им се покаже в плътта; и след като им се покаже, те ще Го бичуват и ще Го разпънат, според словата на ангела, който ми го каза.",
                    "И след като са вкоравили сърцата и вратовете си срещу Светия Израилев, ето, възмездията на Светия Израилев ще ги сполетят. И денят идва, когато те ще бъдат поразени и опечалени.",
                    "Затова след като бъдат разкарвани насам-натам, понеже тъй казва ангелът, много ще пострадат в плътта, но не ще бъде допуснато да погинат поради молитвите на верните; те ще бъдат разпръснати и поразени, и мразени; въпреки всичко, Господ ще бъде милостив към тях, така че когато стигнат до знанието за Изкупителя си, те ще бъдат отново събрани заедно в земите на тяхното наследство.",
                    "И благословени са езичниците, тези, за които пророкът е писал; защото ето, ако бъде тъй, че те се покаят и не се борят против Сион, и не се съюзят с онази голяма и мерзка църква, те ще бъдат спасени; защото Господ Бог ще изпълни заветите Си, които е сключил с чедата Си; и по тази причина пророкът е написал тези неща.",
                    "Затова тези, които се борят против Сион и заветния народ Господен, ще лижат праха от нозете им; и народът Господен не ще бъде посрамен. Понеже народът Господен са тези, които Го чакат; защото те още чакат пришествието на Месията.",
                    "И ето, според словата на пророка Месията ще дойде повторно, за да ги възстанови; затова Той ще им се яви в сила и голяма слава, до унищожението на враговете им, когато дойде денят, когато те ще повярват в Него; и нито един не ще унищожи Той от вярващите в Него.",
                    "И тези, които не вярват в Него, ще бъдат унищожени от огън и от буря, и от земетресения, и от кръвопролития, и от мор, и от глад. И те ще узнаят, че Господ е Бог, Светият Израилев.",
                    "Защото може ли да се отнеме плячката от могъщия или законните пленници избавени?",
                    "Но тъй казва Господ: Дори пленените от могъщия ще бъдат отнети и плячката на страшния ще бъде избавена; защото Могъщият Бог ще избави заветния Си народ. Защото така казва Господ: Аз ще се възпротивя на тези, които се противят на теб;",
                    "и Аз ще нахраня тези, които те притесняват, със собствената им плът; и те ще бъдат опити със собствената им кръв като от сладко вино; и всяка плът ще узнае, че Аз, Господ, съм твой Спасител и твой Изкупител, Могъщият Яковов."
                ]
            },
            {
                "url": "https://www.lds.org/scriptures/bofm/2-ne/7?lang=bul",
                "name": "Глава 7",
                "summary": [
                    "Исаия говори за Месията. Месията ще има езика на учените. Той ще подложи гърба си на удрящите Го. Той няма да бъде объркан. Сравни с Исаия, гл. 50. Около 559–545 г. пр. Хр."
                ],
                "verses": [
                    "Да, защото така казва Господ: Изоставил ли съм те или отхвърлил ли съм те навеки? Защото така казва Господ: Къде е разводното писмо на майка ти? На кого съм те изоставил, или на кои от моите заемодавци съм те продал? Да, на кого съм те продал? Ето, поради вашите беззакония сте се продали вие и заради вашите прегрешения е изоставена майка ви.",
                    "Затова, когато дойдох, нямаше никой; когато повиках, да, нямаше кой да отговори. О, доме Израилев, скъсила ли се е изобщо ръката Ми, та да не може да изкупва повече, или Аз нямам сила да избавям? Ето, със смъмрянето си пресушавам морето, техните реки превръщам в пустош и рибата им правя да се вмирисва, понеже водите са пресъхнали, и те умират от жажда.",
                    "Аз обличам небесата с мрак и слагам вретище за тяхно покривало.",
                    "Господ Бог ми е дал езика на учените, за да знам как да ти кажа слово на време, о, доме Израилев. Когато си уморен, Той бди от зори до зори. Той събужда ухото ми, за да чувам като учен.",
                    "Господ Бог е отворил ухото ми и аз не се разбунтувах, нито се отвърнах назад.",
                    "Гърба си предложих на удрящия и бузите си на тези, които скубеха космите ми. Лицето си не скрих от срам и заплювания.",
                    "Понеже Господ Бог ще ми помогне, ето защо, аз не ще бъда объркан. Затова съм втвърдил лицето си като кремък и знам, че не ще бъда посрамен.",
                    "И Господ е близо, и Той ме оправдава. Кой ще спори с мене? Нека застанем заедно. Кой е мой противник? Нека се приближи до мене и аз ще го поразя със силата на устата си.",
                    "Защото Господ Бог ще ми помогне. И всички онези, които ще ме осъждат, ето, всички те ще овехтеят като дреха и молец ще ги изяде.",
                    "Кой е измежду вас, който се бои от Господа, който се подчинява на гласа на Неговия слуга, който ходи в мрак и няма светлина?",
                    "Ето, всички вие, които разпалвате огън, които заобикаляте себе си с главни, ходете в светлината на огъня си и сред главните, които сте разпалили. Това е, което ще имате от ръката ми — в скръб ще легнете."
                ]
            },
            {
                "url": "https://www.lds.org/scriptures/bofm/2-ne/8?lang=bul",
                "name": "Глава 8",
                "summary": [
                    "В последните дни Господ ще утеши Сион и ще събере Израил. Изкупените ще дойдат в Сион сред голяма радост. Сравни с Исаия, гл. 51 и 52:1–2. Около 559–545 г. пр. Хр."
                ],
                "verses": [
                    "Вслушайте се в Мене, вие, които следвате праведността. Погледнете канарата, от която сте отсечени, и в дупката на ямата, от която сте изкопани.",
                    "Погледнете на Авраама, вашия баща, и на Сара, тази, която ви е родила; защото Аз повиках него единствения и го благослових.",
                    "Защото Господ ще утеши Сион, Той ще утеши всичките му запустели места и ще направи пустошта му като Едем, и пустинята му като Господната градина. Веселие и радост ще се намери в него, славословие и глас на мелодичност.",
                    "Вслушайте се в Мене, люде Мои; и дай ухо, народе Мой, защото закон ще излезе от Мене и Аз ще сторя правосъдието Ми да остане за светлина на народа.",
                    "Моята праведност е близка; Моето спасение се е явило и Моята ръка ще съди людете. Островите ще Ме чакат и на ръката Ми ще се уповават.",
                    "Повдигнете очите си към небесата и погледнете към земята отдолу; защото небесата ще изчезнат като дим и земята ще овехтее като дреха; и тези, които живеят на нея, подобно ще измрат. Но Моето спасение ще пребъде навеки и праведността Ми няма да се отмени.",
                    "Вслушайте се в Мене, вие, които познавате праведността, народът, в чието сърце съм написал Моя закон, не се бойте от укора на човеците, нито се страхувайте от хулите им.",
                    "Защото молец ще ги изяде като дреха и червей ще ги прояде като вълна. Но праведността Ми ще пребъде навеки и спасението Ми от поколение на поколение.",
                    "Събуди се, събуди се! Облечи се в сила, о, ръко Господна; събуди се както в древните дни. Не си ли ти тази, която си съсякла Раава и която рани змея?",
                    "Не си ли ти, която си изсушила морето, водите на голямата бездна; която направи дълбочините морски път, за да преминат изкупените?",
                    "Ето защо, изкупените от Господа ще се върнат и ще дойдат с пеене в Сион; и вечна радост и святост ще бъде на главите им; и те ще придобият веселие и радост; скръбта и оплакването ще побегнат.",
                    "Аз съм този, да, Аз съм този, Който те утешава. Ето, кой си ти, та се боиш от човека, който ще умре, и от сина човешки, който ще бъде сторен на трева?",
                    "И забравяш Господа, твоя Създател, Който е разпрострял небесата и положил основите на земята, и си се боял непрестанно всеки ден от яростта на притеснителя, като че той се приготвяше да те унищожи? И къде е яростта на притеснителя?",
                    "Изгнанието на пленника се ускорява, че да може той да бъде развързан и да не умре в ямата, нито да се лиши от хляб.",
                    "Но Аз съм Господ, Бог твой, чиито вълни реват, Господ на Силите е името Ми.",
                    "И Аз съм вложил словата си в устата ти и съм те покрил със сянката на ръката Си, за да устроя небесата и поставя основите на земята, и да кажа на Сион: Ето, ти си Мой народ.",
                    "Събуди се, събуди се, стани, о, Ерусалиме, който си изпил от ръката на Господа чашата на яростта Му — ти си изпил утайките от чашата на трепетното пресушаване.",
                    "И няма кой да го води измежду всички синове от него родени, и няма кой за ръка да го вземе измежду всички синове от него отхранени.",
                    "Тези двама синове са дошли при тебе, кой ще те съжали, твоето опустошение и унищожение, и глад, и меч, и чрез кого ще те утеша?",
                    "Синовете ти са припаднали, освен тези двама; те лежат по всички кръстопътища; като див бик в мрежа те са пълни с яростта Господна, с укора на твоя Бог.",
                    "Прочее, слушай сега това ти, страдащият и опитият, но не от вино:",
                    "Така казва твоят Господ, Господът и Богът твой защитава делото на Своя народ; ето, Аз съм взел от ръката ти трепетната чаша, утайките в чашата на Моята ярост; ти няма повече да я пиеш отново.",
                    "Но ще я сложа в ръката на онези, които те оскърбяват; които са казали на душата ти: Падни ничком, та да минем отгоре — и ти си прострял тялото си като земя и като път за тези, които минаха отгоре.",
                    "Събуди се, събуди се, облечи се в силата си, о, Сионе; облечи хубавите си одежди, о, Ерусалиме, свети граде; защото отсега нататък няма да влязат повече в тебе необрязаните и нечистите.",
                    "Отърси се от праха; стани, седни, о, Ерусалиме; освободи се от връзките по врата ти, о, пленена дъще сионова."
                ]
            },
            {
                "url": "https://www.lds.org/scriptures/bofm/2-ne/9?lang=bul",
                "name": "Глава 9",
                "summary": [
                    "Юдеите ще бъдат събрани във всички техни земи на обета. Единението откупува човека от падението. Телата на умрелите ще излязат от гроба, а техните духове — от пъкъла и от рая. Те ще бъдат съдени. Единението спасява от смъртта, от пъкъла, от дявола и от безкрайно мъчение. Праведните ще бъдат спасени в царството Божие. Посочени са наказания за греховете. Светият Израилев е пазачът на портата. Около 559–545 г. пр. Хр."
                ],
                "verses": [
                    "И сега, мои възлюбени братя, аз съм ви прочел тези неща, за да знаете относно заветите Господни, които Той е сключил с целия дом Израилев;",
                    "че Той е говорил на юдеите чрез устата на светите Си пророци, тъкмо от началото на времената, от поколение на поколение, докато дойде времето, когато те ще бъдат възстановени в истинската църква и в стадото Божие; когато ще бъдат събрани и отведени в земите на тяхното наследство и ще бъдат установени във всичките техни земи на обета.",
                    "Ето, мои възлюбени братя, аз ви казвам тези неща, за да може да се радвате и да вдигнете главите си навеки поради благословиите, които Господ Бог ще въздаде на децата ви.",
                    "Защото аз знам, че мнозина от вас са се стремили много да узнаят за идните дела; затова аз мисля, че вие знаете, че нашата плът ще трябва да изчезне и да умре; въпреки това, ние в телата си ще видим Бога.",
                    "Да, аз знам, че вие знаете, че в тяло ще се покаже Той на онези, които са в Ерусалим, откъдето ние дойдохме, защото е по-добре да бъде сред тях; защото подобава на Великия Творец да допусне самият Той да стане подвластен на човека в плътта и да умре за всички човеци, за да могат всички човеци да станат Негови подвластни.",
                    "Защото, както смъртта е дошла за всички човеци, за да изпълни милостивия план на Великия Творец, така трябва да има сила за възкресение; и възкресението трябва да дойде за човека по причина на падението; и падението дойде по причина на прегрешение; и понеже човекът падна, те бяха отхвърлени от присъствието Господне.",
                    "Затова нужно е да има безпределно единение и ако единението не бъде безпределно, това тление не ще може да се облече в нетление. Затова първото възмездие, което сполетя човека, би трябвало да продължи безкрайно. И ако бе тъй, тази плът би трябвало да се върне в майката земя, за да изгние и се разпадне, за да не се вдигне повече.",
                    "О, мъдрост Божия, о, милост и благодат Божии! Защото ето, ако плътта не трябваше повече да се вдигне, нашите духове трябваше да станат подвластни на онзи ангел, който отпадна от присъствието на Вечния Бог и стана дявол, за да не се вдигнат повече.",
                    "И духовете ни щяха да станат като него, а ние — дяволи, ангели на един дявол, за да бъдем отделени от присъствието на Бога си и за да останем с бащата на лъжите, в окаяност като самия него; да, като онова същество, което измами първите ни родители, което се преобразява едва ли не в ангел на светлината и което подтиква чедата човешки към тайни заговори за убийства и всякакъв вид тайни дела на мрака.",
                    "О, колко велика е добрината на нашия Бог, Който приготвя път за бягството ни от хватката на това ужасно чудовище; да, това чудовище смъртта и пъкълът, както аз наричам смъртта на тялото, а също и смъртта на духа.",
                    "И поради начина на избавлението на Бога наш, Светия Израилев, тази смърт, за която съм говорил, която е телесната, ще предаде нейните мъртви; която смърт е гробът.",
                    "И тази смърт, за която съм говорил, която е духовната смърт, ще предаде нейните мъртви, която духовна смърт е пъкълът; защото смъртта и пъкълът трябва да предадат техните мъртви и пъкълът трябва да предаде пленените си духове и гробът трябва да предаде неговите пленени тела и телата и духовете на човеците ще бъдат възстановени един на друг, и това е чрез силата на въкресението на Светия Израилев.",
                    "О, колко велик е планът на нашия Бог! Защото, от друга страна, раят Божий трябва да предаде духовете на праведните и гробът да предаде телата на праведните; и духът, и тялото са си възстановени отново, и всички човеци ще станат нетленни и безсмъртни, и те са живи души, имащи съвършено знание като нас в плътта, с изключение на това, че знанието ни ще бъде съвършено.",
                    "Затова ние ще имаме съвършено знание за цялата си вина, и нечистотата ни, и голотата ни; и праведните ще имат съвършено знание за тяхната радост и тяхната праведност, бидейки облечени в чистота, да, тъкмо с робата на праведността.",
                    "И ще стане така, че когато всички човеци ще са преминали от тази първа смърт в живот дотолкова, че ще са станали безсмъртни, те ще трябва да се явят пред съдийския престол на Светия Израилев; и тогава идва съдът, и те ще бъдат съдени според светия съд Божий.",
                    "И това е сигурно, тъй както жив е Господ, защото Господ Бог го е казал и това е Неговото вечно слово, което не може да премине, че онези, които са праведни, ще бъдат все още праведни и тези, които са нечисти, ще бъдат все още нечисти; защото онези, които са нечисти, са дяволът и ангелите му; и те ще отидат във вечния огън, приготвен за тях; и тяхното мъчение е като езеро от огън и жупел, чийто пламък се възнася во веки веков и няма край.",
                    "О, величие и правосъдие на Бога наш! Защото Той изпълнява всичките Си слова; и те са излезли от устата Му, и законът Му трябва да бъде изпълнен.",
                    "Но ето, праведните, светиите на Светия Израилев, тези, които са повярвали в Светия Израилев, тези, които са устояли на кръстовете на света и са презрели неговия срам, те ще наследят царството Божие, което беше приготвено за тях от основаването на света, и тяхната радост ще бъде пълна навеки.",
                    "О, величие на милостта на Бога наш, Светия Израилев! Защото Той избави светиите си от онова ужасно чудовище дявола, и от смъртта и пъкъла, и от онова езеро от огън и жупел, което е безкрайно мъчение.",
                    "О, колко велика е светостта на Бога Наш! Защото Той знае всички неща, и няма нищо, което Той да не знае.",
                    "И Той идва в света, за да спаси всички човеци, ако те се вслушат в гласа Му; защото ето, Той изстрадва болките на всички човеци, да, болките на всяко живо създание, и мъже, и жени, и деца, които принадлежат към семейството на Адам.",
                    "И Той изстрадва това, за да може възкресението да споходи всички човеци, че всички да могат да застанат пред Него във великия и съден ден.",
                    "И Той заповядва на всички човеци да се покаят и да бъдат кръстени в Негово име, имащи съвършена вяра в Светия Израилев, или те не могат да бъдат спасени в царството Божие.",
                    "И ако не се покаят и не повярват в Неговото име, и не се кръстят в Негово име, и не устоят до края, те ще бъдат осъдени; защото Господ Бог, Светият Израилев го е казал.",
                    "Затова Той е дал закон; и там, където няма даден закон, няма наказание; и там, където няма наказание, няма осъждане; и там, където няма осъждане, милостите на Светия Израилев имат право над тях заради единението; защото те са избавени чрез Неговата сила.",
                    "Защото единението задоволява изискванията на правосъдието Му за всички онези, на които законът не е даден, така че те са избавени от онова ужасно чудовище смъртта, и пъкъла, и дявола, и езерото от огън и жупел, което е безкрайно мъчение; и те са възстановени на този Бог, Който им даде дихание и Който е Светият Израилев.",
                    "Но горко на оногова, на когото законът е даден, да, който има всичките заповеди Божии като нас и който ги прегрешава, и който прахосва дните на своето изпитание, защото ужасно е неговото положение.",
                    "О, този хитър план на лукавия! О, суетност, слабост и безумие човешки! Когато са учени, те мислят, че са мъдри, и не се вслушват в съвета Божий, защото го оставят настрана, въобразявайки си, че знаят от самите себе си; затова тяхната мъдрост е безумие и не им служи за нищо. И те ще погинат.",
                    "Но да си учен е добре, ако те се вслушват в съветите Божии.",
                    "Но горко на богатите, които са богати със светски неща. Понеже са богати, те презират бедните и преследват кротките, и техните сърца са в съкровищата им; затова тяхното съкровище е техният бог. И ето, тяхното съкровище също ще погине с тях.",
                    "И горко на глухите, които не искат да чуят, защото те ще погинат.",
                    "Горко на слепите, които не искат да видят, защото те също ще погинат.",
                    "Горко на необрязаните по сърце, защото познанието за беззаконията им ще ги порази в последния ден.",
                    "Горко на лъжеца, защото той ще бъде хвърлен в пъкъла.",
                    "Горко на убиеца, който съзнателно убива, защото той ще умре.",
                    "Горко на онези, които вършат блудства, защото те ще бъдат хвърлени в пъкъла.",
                    "Да, горко на онези, които се покланят на идоли, защото дяволът на всички дяволи им се наслаждава.",
                    "И накрая, горко на всички онези, които умират в греховете си, защото те ще се върнат при Бога, ще видят лицето Му и ще останат в греховете си.",
                    "О, мои възлюбени братя, помнете ужаса на прегрешаването срещу този Свят Бог и също ужаса на отдаването на изкушенията на лукавия. Помнете, да бъдете с плътски помисли е смърт, а да бъдете с духовни помисли е живот вечен.",
                    "О, мои възлюбени братя, дайте ухо на словата ми. Помнете величието на Светия Израилев. Не казвайте, че съм говорил тежки неща срещу вас; защото ако го сторите, ще похулите истината; защото аз съм говорил словата на вашия Създател. Аз знам, че словата на истината са тежки срещу всичко нечисто; но праведните не се боят от тях, защото те обичат истината и са непоклатими.",
                    "О, тогава, мои възлюбени братя, елате при Господа, Светия. Спомнете си, че Неговите пътеки са праведни. Ето, пътят за човека е тесен, но той върви право пред него и пазачът на портата е Светият Израилев; и Той не държи никакъв слуга там; и няма никакъв друг път, освен този през портата; защото Той не може да бъде измамен, защото Господ Бог е Неговото име.",
                    "И който чука, на него Той ще отвори; и мъдрите, и учените, и тези, които са богати и са се възгордели поради учеността си, и мъдростта си, и богатствата си, да, това са тези, които Той ненавижда; и ако те не отхвърлят тези неща и не се сметнат за безумци пред Бога, и не слязат в дълбините на смирението, Той не ще им отвори.",
                    "Но нещата на мъдрия и разумния ще бъдат скрити навеки от тях, да, това щастие, което е приготвено за светиите.",
                    "О, мои възлюбени братя, помнете словата ми. Ето, аз свалям дрехите си и ги изтърсвам пред вас; аз моля Бога на моето спасение, та да ме погледне Той с всевиждащото Си око; защото вие ще знаете в последния ден, когато всички човеци ще бъдат съдени за делата си, че Богът Израилев засвидетелства, че аз оттърсих вашите беззакония от моята душа и че стоя сияещ пред Него и съм пречистен от вашата кръв.",
                    "О, мои възлюбени братя, отвърнете се от греховете си; оттърсете се от веригите на онзи, който ви върза здраво; елате при този Бог, Който е канарата на спасението ви.",
                    "Пригответе душите си за онзи славен ден, когато ще бъде раздадено правосъдие на праведните, тъкмо на съдния ден, че да не се свивате в ужасен страх; че да не можете да си спомните вашата ужасна вина в подробности и не бъдете заставени да възкликнете: Свети, свети са Твоите възмездия, о, Господи, Боже Всемогъщи, но аз знам своята вина; аз прегреших закона Ти и прегрешенията ми са мои; и дяволът ме придоби, и аз съм плячка на неговата ужасна окаяност.",
                    "Но ето, братя мои, нужно ли е да ви събудя за ужасната действителност на тези неща? Щях ли да терзая душите ви, ако помислите ви бяха чисти? Щях ли да бъда ясен за вас според яснотата на истината, ако вие бяхте освободени от грях?",
                    "Ето, ако вие бяхте свети, аз щях да ви говоря за святост; но тъй като вие не сте свети и гледате на мене като на учител, нужно е, дори е необходимо, да ви науча за последствията от греха.",
                    "Ето, душата ми се отвращава от греха и сърцето ми се наслаждава на праведността; и аз ще славя светото име на моя Бог.",
                    "Елате, братя мои, всеки един, който жадува, елате при водите; и този, който няма пари, нека дойде и яде; да, елате да купите вино и мляко без пари и без цена.",
                    "Затова не харчете пари за онова, което няма стойност, нито труда си за онова, което не може да удовлетвори. Вслушайте се в мене внимателно и помнете словата, които съм казал; и елате при Светия Израилев и угощавайте се с онова, което не погива, нито пък може да бъде тленно и нека душата ви се наслаждава на изобилие.",
                    "Ето, мои възлюбени братя, помнете словата на вашия Бог, молете Му се непрестанно през деня и въздавайте благодарност на святото Му име през нощта. Нека сърцата ви да ликуват.",
                    "И ето, колко велики са заветите Господни, и колко велики са Неговите благоволения към чедата човешки; и заради Неговото величие и Неговата благодат и милост Той ни е обещал, че нашето потомство не ще бъде напълно унищожено според плътта, но че Той ще ги запази; и в бъдещи поколения те ще станат праведен клон от дома Израилев.",
                    "И сега, братя мои, бих ви говорил още; но утре ще ви изявя останалата част от словата ми. Амин."
                ]
            },
            {
                "url": "https://www.lds.org/scriptures/bofm/2-ne/10?lang=bul",
                "name": "Глава 10",
                "summary": [
                    "Юдеите ще разпънат техния Бог. Те ще бъдат разпръснати, докато не започнат да вярват в Него. Америка ще бъде земя на свободата, където никакъв цар не ще управлява. Помирете се с Бога и спечелете спасение чрез Неговата благодат. Около 559–545 г. пр. Хр."
                ],
                "verses": [
                    "И сега, аз, Яков, ви говоря отново, възлюбени мои братя, за този праведен клон, за който съм говорил.",
                    "Защото ето, обещанията, които сме получили, са обещания за нас според плътта; затова, както ми е било показано, много от нашите деца ще погинат в плътта поради неверие, при все това, Бог ще бъде милостив към мнозина; и децата ни ще бъдат възстановени, за да могат да стигнат до това, което ще им даде истинско знание за техния Изкупител.",
                    "Затова, както ви казах, полезно е, дори необходимо, Христос (защото ангелът ми каза снощи, че това ще е името Му), да дойде сред юдеите, сред онези, които са по-нечестивата част на света; и те ще Го разпънат, защото така подобава на нашия Бог; и няма друг народ на земята, който би разпънал своя Бог.",
                    "Защото, ако великите чудеса бяха направени сред други народи, те биха се покаяли и познали, че Той е техният Бог.",
                    "Но поради свещенически лукавства и беззакония, тези в Ерусалим ще вкоравяват вратовете си срещу Него, за да бъде Той разпънат.",
                    "Затова, поради техните беззакония ще ги връхлетят унищожения, глад, чума и кръвопролития; и онези, които не бъдат унищожени, ще бъдат разпръснати между всички народи.",
                    "Но ето, така казва Господ Бог: Когато дойде денят те да повярват в Мене, че Аз съм Христос, тогава съм сключил завет с бащите им, че те на земята ще бъдат възстановени в плътта, в земите на тяхното наследство.",
                    "И ще стане така, че те ще бъдат събрани от дългото им разпръсване, от островите в морето, и от четирите краища на земята; и народите на езичниците ще бъдат велики в очите Ми, казва Бог, в довеждането им в земите на тяхното наследство.",
                    "И царете на езичниците ще станат техни бащи-хранители, а цариците ще им станат майки-кърмачки; защото обещанията Господни към езичниците са велики, понеже Той го е казал и кой може да Му противоречи?",
                    "Но ето, тази земя, каза Бог, ще бъде земя на твоето наследство и езичниците ще бъдат благословени на земята.",
                    "И тази земя ще бъде земя на свобода за езичниците и няма да има никакви царе на земята, които ще се въздигат при езичниците.",
                    "И ще укрепя тази земя срещу всички други народи.",
                    "И този, който се бори срещу Сион, ще погине, казва Бог.",
                    "Понеже този, който въздигне цар срещу Мене, ще погине, защото Аз, Господ, Царят на Небесата, ще бъда техен цар, и Аз ще бъда навеки светлина на онези, които се вслушват в словата Ми.",
                    "Затова, поради тази причина, за да се изпълнят заветите Ми, които съм сключил с чедата човешки, та да го направя, докато са в плътта, нужно е Аз да унищожа тайните дела на мрака, на убийствата и на мерзостите.",
                    "Затова този, който се бори срещу Сион — и юдеин, и езичник, и роб, и свободен, и мъж, и жена, ще погине; защото те са тези, които са блудницата на цялата земя; защото онези, които не са за Мене, са срещу Мене, казва Нашият Бог.",
                    "Защото Аз ще изпълня обещанията си, които съм направил на чедата човешки, което Аз ще сторя докато са в плътта.",
                    "Затова, мои възлюбени братя, така казва Нашият Бог: Аз ще измъчвам потомството ти чрез ръката на езичниците; при все това, Аз ще смекча сърцата на езичниците, та те да бъдат като бащи за тях; затова езичниците ще бъдат благословени и причислени сред дома Израилев.",
                    "Затова Аз ще посветя тази земя на потомството ти и на онези, които ще бъдат причислени към потомството ти навеки за земята на тяхното наследство; защото това Ми е отбрана земя, казва Бог, най-отбрана от всички други, ето защо, Аз ще искам всички човеци, които живеят на нея, да се покланят на Мене, казва Бог.",
                    "И сега, мои възлюбени братя, виждайки, че нашият милостив Бог ни е дал такова голямо знание относно тези неща, нека си спомним за Него и да отстраним греховете си, и да не свеждаме главите си, защото ние не сме отхвърлени; при все това ние бяхме изгонени от земята на нашето наследство, но бяхме заведени в една по-добра земя, понеже Господ превърна морето в наша пътека и сме на остров в морето.",
                    "Но велики са обещанията Господни за онези, които са на островите в морето; затова тъй като се казва острови, трябва да има и други освен този, и те също са населени от наши братя.",
                    "Защото ето, Господ Бог е извеждал от време на време люде от дома Израилев според волята и желанието Си. И сега, ето, Господ помни всички онези, които са били отчупени, ето защо, Той помни и нас.",
                    "Прочее, развеселете сърцата си и помнете, че сте свободни да постъпвате сами за себе си — да изберете пътя на вечната смърт или пътя на вечния живот.",
                    "Затова, мои възлюбени братя, помирете се с волята Божия, а не с волята на дявола и на плътта; и помнете, след като сте помирени с Бога, че това, че сте спасени, е само в и чрез благодатта Божия.",
                    "Затова дано Бог ви вдигне от смъртта чрез силата на възкресението, както и от вечната смърт чрез силата на единението, за да бъдете приети във вечното Божие царство и да Го възхваляте чрез божествената благодат. Амин."
                ]
            },
            {
                "url": "https://www.lds.org/scriptures/bofm/2-ne/11?lang=bul",
                "name": "Глава 11",
                "summary": [
                    "Яков вижда своя Изкупител. Законът на Моисей символизира Христа и доказва, че Той ще дойде. Около 559–545 г. пр. Хр."
                ],
                "verses": [
                    "И сега, Яков каза още много неща на моя народ по онова време; при все това, само тези неща сторих аз да бъдат записани, защото нещата, които съм записал, са достатъчни за мен.",
                    "И сега, аз, Нефи, пиша още от словата на Исаия, защото душата ми се наслаждава на неговите слова. Защото аз ще ги оприлича за народа ми и ще ги изпратя до всичките ми деца, защото той наистина видя моя Изкупител, тъкмо както аз съм Го видял.",
                    "И брат ми, Яков, също Го е видял, както аз съм Го видял; аз ще изпратя техните слова до децата ми, за да им докажа, че словата ми са истинни. Защото чрез словата на трима, е казал Бог, ще установя Аз Моето слово. При все това, Бог изпраща повече свидетели и доказва всичките Си слова.",
                    "Ето, душата ми се наслаждава да доказва пред моя народ истината за пришествието на Христа; защото за тази цел е бил даден законът Моисеев; и всички неща, които са били давани на човек от Бога от началото на света, символизират Него.",
                    "И душата ми се наслаждава също на заветите Господни, които Той е сключил с бащите ни; да, душата ми се наслаждава на благодатта Му, и на Неговото правосъдие, и сила, и на милостта на великия и вечен план на избавление от смъртта.",
                    "И душата ми се наслаждава да доказва пред моя народ, че ако Христос не дойде, всички човеци трябва да погинат.",
                    "Защото ако няма Христос, няма Бог; и ако няма Бог, ние не сме, защото нямаше да има сътворение. Но има Бог и Той е Христос, и Той идва в пълнотата на Неговото собствено време.",
                    "И сега, аз пиша някои от словата на Исаия, та който и да е от народа ми, който види тези слова, да развесели сърцето си и се радва за всички човеци. Това са сега словата и вие можете да ги оприличите за себе си и за всички други човеци."
                ]
            },
            {
                "url": "https://www.lds.org/scriptures/bofm/2-ne/12?lang=bul",
                "name": "Глава 12",
                "summary": [
                    "Исаия вижда храма от последните дни, събирането на Израил и хилядолетния съд и мир. Горделивите и нечестивите ще бъдат унизени при Второто пришествие. Сравни с Исаия, гл. 2. Около 559–545 г. пр. Хр."
                ],
                "verses": [
                    "Словото, което Исаия, синът на Амос, видя относно Юда и Ерусалим.",
                    "И това ще стане в последните дни, когато планината на дома Господен ще бъде установена на върха на планините, и ще се възвиси над хълмовете и всички народи ще се стекат там.",
                    "И много люде ще отидат и кажат: Елате, нека възлезем на планината Господна, в дома на Якововия Бог; и Той ще ни научи на пътищата Си, и ние ще ходим в пътеките Му; защото от Сион ще произлезе законът и от Ерусалим словото Господне.",
                    "И Той ще съди между народите и ще укори много люде: и те ще изковат от мечовете си палешници на рала, и от копията си — сърпове; народ против народа не ще вдигне меч, нито ще се учат вече на война.",
                    "О, доме Яковов, ела и нека ходим в Господната светлина; да, елате, защото всички вие се отклонихте, всеки един по своите нечестиви пътища.",
                    "Понеже, о, Господи, Ти си изоставил Своя народ, дома Яковов, защото те се напълниха с обичаи от изтока, и се вслушват в предвещатели като филистимците, и се забавляват с чедата на чужденци.",
                    "Земята им също е пълна със сребро и злато и съкровищата им нямат край; земята им е също пълна с коне и колесниците им са безброй.",
                    "Земята им е също пълна с идоли; те се покланят на делото на собствените си ръце, това, което собствените им пръсти са направили.",
                    "И подлият човек не се покланя, а големецът не се смирява, затова не му прощавай.",
                    "О, вие нечестивци, влезте в канарата и скрийте се в праха, защото страхът от Господа и славата на Неговото величие ще ви поразят.",
                    "И ще стане така, че надменните погледи човешки ще бъдат унизени, и високомерието на човеците ще бъде снишено, и единствен Господ ще се възвиси в онзи ден.",
                    "Защото денят на Господа на Силите идва скоро за всички народи, да, за всеки един; да, за горделиви и надменни и за всеки, който е високомерен, и той ще бъде унизен.",
                    "Да, денят Господен ще дойде за всички ливански кедри, защото те са високи и издигнати; и за всички васански дъбове.",
                    "И за всички високи планини, и за всички хълмове, и за всички народи, които са издигнати, и за всяко племе.",
                    "И за всяка висока кула, и за всяка укрепена стена.",
                    "И за всички кораби в морето, и за всички тарсийски кораби, и за всички приятни картини.",
                    "И надменността човешка ще се сниши и високомерието на човеците ще бъде унизено; и само Господ единствен ще се възвиси в оня ден.",
                    "И идолите ще унищожи Той напълно.",
                    "И те ще влязат в дупките на канарите и в пещерите на земята, защото ще ги сполети страхът от Господа и славата на величието Му ще ги порази, когато Той се вдигне да разтърси земята страхотно.",
                    "В оня ден човек ще хвърли на къртиците и на прилепите идолите си от сребро и идолите си от злато, които е изработил за себе си, та да им се покланя.",
                    "За да отидат в пукнатините на канарите и по върховете на назъбени канари, защото ще ги споходи страхът от Господа и величието на славата Му ще ги порази, когато Той се вдигне да разтърси земята страхотно.",
                    "Оставете се от човека, чието дихание е в ноздрите му, защото в какво трябва да се зачита той?"
                ]
            },
            {
                "url": "https://www.lds.org/scriptures/bofm/2-ne/13?lang=bul",
                "name": "Глава 13",
                "summary": [
                    "Юда и Ерусалим ще бъдат наказани за тяхното неподчинение. Господ защитава и съди Своя народ. Дъщерите сионови са прокълнати и измъчвани заради светското им поведение. Сравни с Исаия, гл. 3. Около 559–545 г. пр. Хр."
                ],
                "verses": [
                    "Защото ето, Господ, Господ на Силите отнема от Ерусалим и от Юда подкрепата и опората, цялата опора от хляб и цялата подкрепа от вода:",
                    "Могъщия и ратника, съдията и пророка, предпазливия и стареца,",
                    "предводителя на петдесет и уважавания човек, съветника, и изкусния занаятчия, и вещия оратор.",
                    "И ще им дам деца да им бъдат князе и бебета ще управляват над тях.",
                    "И людете ще бъдат угнетявани един от друг, и всеки един от ближния си; детето ще се държи горделиво пред стареца и нищожният пред уважавания.",
                    "Когато един човек хване своя брат от дома на баща си и му каже: Ти имаш облекло, бъди наш управител и нека тия развалини да не дойдат изпод твоята ръка.",
                    "В този ден той ще се закълне, казвайки: Аз не искам да бъда целител; защото в къщата ми няма нито хляб, нито облекло; не ме прави управител на народа.",
                    "Защото Ерусалим е сринат и Юда падна, защото езикът им и делата им са били против Господа, предизвикателни за очите на славата Му.",
                    "Изгледът на лицето им свидетелства против тях и заявява, че грехът им е тъкмо като на Содом и те не могат да го скрият. Горко на душите им, защото те сами на себе си въздадоха зло.",
                    "Кажете на праведните, че ще им бъде добре. Защото те ще ядат плода на делата си.",
                    "Горко на нечестивите, защото те ще погинат; защото въздаянието, приготвено от ръцете им, ще бъде върху тях!",
                    "И угнетителите на Моя народ са деца, и жени управляват над тях. О, люде Мои, тези, които ви водят, ви карат да се заблуждавате и развалят пътя, по който вървите.",
                    "Господ става за съд и застава да съди людете.",
                    "Господ ще влезе в съда със старейшините на Своя народ и с князете им; понеже вие сте погълнали лозето и плячкосаното от бедните в къщите си.",
                    "Какво си мислите? Вие разломявате людете Ми на парчета и стривате лицата на бедните, казва Господ Бог на Силите.",
                    "Освен това, казва Господ: Защото дъщерите сионови са високомерни и ходят с изпънати шии и безсрамни очи, пристъпват ситно като ходят и дрънкат с нозете си.",
                    "Затова Господ ще удари с краста темето на дъщерите сионови и Господ ще открие голотата им.",
                    "В този ден Господ ще отнеме славата на звънтящите им украшения и мрежени забрадки, и лунички;",
                    "синджирите и гривните, и тънките була;",
                    "шапчиците и украшенията за крака, връзките за глава, и кутиите с благовония, и обиците;",
                    "пръстените и украшенията за носа;",
                    "празничните дрехи и туниките, и шаловете, и фуркетите;",
                    "огледалата и висона, и качулките, и воалите.",
                    "И ще стане така, че вместо благовоние, ще има зловоние; и вместо пояс — лента; и вместо добре подредени коси — плешивост; и вместо бродирана препаска — опасване с вретище; жигосване вместо хубост.",
                    "Мъжете ти ще паднат от меч и могъщите ти във война.",
                    "И неговите порти ще въздишат и плачат; и той ще бъде изоставен и ще седи на земята."
                ]
            },
            {
                "url": "https://www.lds.org/scriptures/bofm/2-ne/14?lang=bul",
                "name": "Глава 14",
                "summary": [
                    "Сион и неговите дъщери ще бъдат изкупени и очистени в хилядолетния ден. Сравни с Исаия, гл. 4. Около 559–545 г. пр. Хр."
                ],
                "verses": [
                    "И в онзи ден седем жени ще се хванат за един мъж, казвайки: Ще ядем нашия собствен хляб и ще носим нашите собствени одежди, само нека се наричаме с твоето име, за да премахнем срама си.",
                    "В този ден клонът Господен ще бъде прекрасен и славен; плодът на земята ще бъде превъзходен и приятен за тези, които са избягали от Израил.",
                    "И ще стане така, че тези, които са останали в Сион и оцелелите в Ерусалим, ще бъдат наречени свети, всеки един, който е записан между живеещите в Ерусалим,",
                    "Когато Господ ще е измил мръсотията на дъщерите сионови и ще е очистил кръвта на Ерусалим от сред него чрез духа на съдене и чрез духа на горение.",
                    "И Господ ще създаде над всяко жилище на хълма Сион и над събранията му облак и дим денем, и сияние от пламтящ огън нощем; защото над цялата слава на Сион ще има защита.",
                    "И ще има заслон за сянка през деня от жегата и за прибежище и подслон от буря и от дъжд."
                ]
            },
            {
                "url": "https://www.lds.org/scriptures/bofm/2-ne/15?lang=bul",
                "name": "Глава 15",
                "summary": [
                    "Господното лозе (Израил) ще запустее и народът Му ще бъде разпръснат. Неволи ще ги сполетят в състоянието им на вероотстъпничество и разпръскване. Господ ще издигне знаме и ще събере Израил. Сравни с Исаия, гл. 5. Около 559–545 г. пр. Хр."
                ],
                "verses": [
                    "И ще запея тогава на моя възлюбен песен на обичния ми за лозето Му. Моят възлюбен има лозе на много плодороден хълм.",
                    "И Той го загради и го очисти от камъните му, и насади в него най-отбрани лозови пръчки, и съгради една кула насред него, и направи лин там; и Той очакваше то да роди добро грозде, а то роди диво грозде.",
                    "И сега, о, обитатели на Ерусалим, и мъже юдейски, отсъдете, моля, между Мене и лозето Ми.",
                    "Какво още трябваше да сторя за Моето лозе, дето не го сторих? Защо тогава, когато го очаквах да роди добро грозде, то роди диво грозде.",
                    "И сега, ето, ще ви кажа какво ще направя с лозето Си: Ще махна плета му и то ще бъде опустошавано; ще разбия оградата му и то и ще бъде тъпкано.",
                    "И ще го направя да запустее; то не ще бъде нито подрязвано, нито прекопавано; но ще обрасне с тръни и с бодили; Аз също ще заповядам на облаците да не изливат дъжд върху него.",
                    "Защото лозето на Господа на Силите е домът Израилев, а мъжете юдейски — Негово обично растение; и Той потърси правосъдие, но ето угнетение; потърси правда, но ето вопъл.",
                    "Горко на онези, които притурят къща към къща, додето не остане място, та да могат само те да се поместят посред земята!",
                    "Господ на Силите ми каза в ушите: Наистина много домове ще запустеят и големите и красиви градове ще останат без жители.",
                    "Да, десет уврата лозе ще дадат само един ват и един кор посяно семе ще роди една ефа.",
                    "Горко на онези, които се вдигат от ранно утро да търсят силно питие и продължават до вечер, докато виното ги разпали.",
                    "И арфата, и гуслата, и тъпанът, и свирката, и виното са на пиршествата им; но те не зачитат делото Господне, нито обмислят действието на ръцете Му.",
                    "Ето защо, Моят народ е закаран в пленничество, защото нямат знание; и уважаваните им мъже умират от глад, и множеството съхне от жажда.",
                    "Затова пъкълът се разшири и отвори устата си безмерно; и славата им, и множеството им, и великолепието им, и онези, които се веселят, ще слязат в него.",
                    "И подлият човек ще бъде снишен и могъщият ще бъде смирен, и очите на горделивия ще бъдат смирени.",
                    "Но Господ на Силите ще се възвиши чрез правосъдие, и Бог, Който е свят, ще се освети чрез праведност.",
                    "Тогава агнетата ще пасат, където завърнат, и чужденци ще ядат запустелите места на тлъстите.",
                    "Горко на онези, които влекат след себе си беззаконието с вървите на суетата и греха като че ли с ремък от товарна кола;",
                    "които казват: Нека Той побърза и ускори делото Си, та да можем да го видим; и нека съветът на Светия Израилев се приближи и дойде, че да можем да го узнаем.",
                    "Горко на онези, които наричат злото добро и доброто зло, които вземат мрака за светлина и светлината за мрак, които вземат горчивото за сладко и сладкото за горчиво!",
                    "Горко на онези, които са мъдри в своите собствени очи и които са разумни пред самите себе си!",
                    "Горко на онези, които са могъщи да пият вино и силни люде да смесват силни питиета;",
                    "които оправдават за подаръци нечестивите и отнемат от праведните праведността им.",
                    "Прочее, тъй както огънят поглъща стърнище и пламъкът унищожава плява, така и коренът им ще стане гнилоч и цветовете им ще се възнесат като прах; защото те са отхвърлили закона на Господа на Силите и са презрели словото на Светия Израилев.",
                    "Ето защо е разпален гневът Господен срещу людете Му и Той простря ръката Си срещу тях, и ги порази; и хълмовете потрепераха, и труповете им бяха разкъсвани насред улиците; при все това, гневът Му не е отвърнат, но ръката Му е все още простряна.",
                    "И Той ще издигне знаме за народите отдалеч и ще им засвири от края на земята; и ето, те ще пристигнат с цялата си бързина; никой от тях не ще бъде уморен, нито ще се спъне.",
                    "Никой не ще задреме, нито ще заспи; нито ще се разпаше поясът от кръста им, нито ще се скъса ремъкът на обущата им.",
                    "Стрелите им ще бъдат остри и всичките им лъкове запънати, и копитата на конете им ще бъдат считани за кремък, а колелата им за вихрушка, ревът им ще бъде като на лъв.",
                    "Те ще реват като млади лъвове; да, ще реват и ще сграбчат плячката, и ще я отвлекат, и никой не ще се избави.",
                    "И в оня ден те ще зареват против тях като ревът на морето; и ако погледнат към земята, ето, мрак и скръб, и светлината е помрачена в небесата ѝ."
                ]
            },
            {
                "url": "https://www.lds.org/scriptures/bofm/2-ne/16?lang=bul",
                "name": "Глава 1",
                "summary": [
                    "Исаия вижда Господ. Греховете на Исаия са опростени. Той е призован да пророкува. Той пророкува, че юдеите ще отхвърлят Христовите учения. Един остатък ще се завърне. Сравни с Исаия, гл. 6. Около 559–545 г. пр. Хр."
                ],
                "verses": [
                    "В годината, когато умря цар Озия, видях също Господа, седнал на един висок и издигнат престол, и шлейфът Му изпълваше храма.",
                    "Над него стояха серафимите, всеки от тях имаше по шест крила, с две всеки покриваше лицето си, с две покриваше нозете си и с две летеше.",
                    "И единият викаше на другия и казваше: Свят, свят, свят е Господа на Силите; цялата земя е изпълнена със славата Му.",
                    "И подпорите на вратата се разклатиха от гласа на онзи, който викаше, и домът се изпълни с дим.",
                    "Тогава рекох си: Горко ми! Понеже съм загинал; защото съм човек с нечисти устни, и живея сред люде, чиито устни са нечисти, защото очите ми видяха Царя, Господа на Силите.",
                    "Тогава един от серафимите долетя при мене, като държеше в ръката си разпален въглен, който беше взел с щипци от олтара.",
                    "И го сложи върху устата ми, казвайки: Ето, това докосна устните ти и беззаконието ти се отне, и грехът ти се очисти.",
                    "Чух също гласа на Господа да казва: Кого да проводя и кой ще отиде за нас? Тогава аз казах: Ето ме, проводи мене.",
                    "И Той каза: Иди и кажи на този народ: Наистина слушате, но не разбирате; и наистина гледате, но не виждате.",
                    "Направѝ тлъсти сърцата на тези люде и ушите им направи да чуват тежко, и затвори очите им, да не би да видят с очите си и чуят с ушите си, и разберат със сърцето си, и да не би да бъдат обърнати и изцелени.",
                    "Тогава аз казах: Господи, докога? И Той каза: Докато градовете запустеят без обитатели и къщите без човек, и страната бъде изцяло опустошена.",
                    "И Господ отдалечи човеците, защото ще има голямо изоставяне насред земята.",
                    "Но все пак ще има една десета част, които ще се върнат; и те ще бъдат разядени като липа, и като дъб, чието вещество е в тях, когато капят листата им; тъй светото семе ще бъде тяхното вещество."
                ]
            },
            {
                "url": "https://www.lds.org/scriptures/bofm/2-ne/17?lang=bul",
                "name": "Глава 17",
                "summary": [
                    "Ефрем и Сирия водят война срещу Юда. Христос ще се роди от девица. Сравни с Исаия, гл. 7. Около 559–545 г. пр. Хр."
                ],
                "verses": [
                    "И стана така, че в дните на Ахаз, синът на Иотам, син на Озия, цар на Юда, сирийският цар Расин и Факей, Ромелиевият син, цар на Израил, възлязоха към Ерусалим, за да воюват срещу него, но не можаха да го надвият.",
                    "И беше речено на дома Давидов, казвайки: Сирия се съюзи с Ефрема. И неговото сърце потрепера, и сърцето на неговия народ потрепера, тъй както дърветата в гората се клатят от вятъра.",
                    "Тогава Господ рече на Исаия: Излез сега да посрещнеш Ахаза, ти и син ти Сеар-Ясув, при края на водопровода на горния водоем, по пътя към нивата на тепавичаря.",
                    "И кажи му: Внимавай и бъди спокоен; не се страхувай и нека не отпада сърцето ти пред двата края на тези димящи главнѝ поради свирепия гняв на Расин и Сирия, и на сина Ромелиев.",
                    "Защото Сирия, Ефрем и синът Ромелиев кроят зло срещу тебе, казвайки:",
                    "Да възлезем срещу Юда и да го размирим, и да направим пролом в него за нас, и да поставим цар посред него, да, Тавеиловия син.",
                    "Така казва Господ Бог: Това няма да стане и не ще се случи.",
                    "Защото главата на Сирия е Дамаск, и главата на Дамаск — Расин; и до шестдесет и пет години Ефрем ще се съкруши и ще престане да бъде народ.",
                    "И главата на Ефрема е Самария, и главата на Самария е синът Ромелиев. Ако не искате да вярвате, наистина вие не ще се утвърдите.",
                    "Освен това, Господ говорѝ още на Ахаз, казвайки:",
                    "Поискай си знамение от Господа, Твоя Бог; поискай го или в дълбочините, или горе във висините.",
                    "Но Ахаз отговори: Нито ще искам, нито ще изкушавам Господа.",
                    "И той рече: Слушайте сега, о, доме Давидов, нима ви е малко дето дотягате на людете, та искате да дотягате и на моя Бог?",
                    "Прочее, самият Господ ще ви даде знамение: Ето, девица ще зачене и ще роди син, и ще го нарече с името Емануил.",
                    "Масло и мед ще яде той, та да знае да отхвърля злото и да избира доброто.",
                    "Защото преди детето да се научи да отхвърля злото и да избира доброто, земята, от която ти се ужасяваш, ще бъде изоставена и от двамата ѝ царе.",
                    "Господ ще докара на тебе и на народа ти, и на дома на баща ти дни, каквито не са дохождали от деня, когато Ефрем се отдели от Юда — ще докара асирийския цар.",
                    "И ще стане така, че в онзи ден Господ ще свирне на мухата в най-отдалечената част на Египет и на пчелата в земята на Асирия.",
                    "И те ще дойдат всичките и ще накацат по запустелите долини и в дупките на канарите, и по всички трънаци, и по всички храсталаци.",
                    "В същия ден Господ ще бръсне с бръснач, нает от онези, които са отвъд реката, от асирийския цар, главата и космите на нозете; и ще премахне дори и брадата.",
                    "И ще стане така, че в същия ден един човек ще храни млада крава и две овце;",
                    "и ще стане така, че поради изобилието на млякото, което те ще дават, той ще се храни с масло; защото всеки, който ще е останал в страната, ще се храни с масло и мед.",
                    "И ще стане така, че в онзи ден всяко място, където е имало хиляда лози по хиляда сребърника, ще бъде за глогове и тръни.",
                    "С лъкове и стрели ще отиват човеците там, защото цялата земя ще стане глогове и тръни.",
                    "И на никой от хълмовете, разкопавани с търнокоп, не ще идва никой поради страха от глогове и тръни, и това място ще бъде за натирване на говеда и за тъпкане от по-дребен добитък."
                ]
            },
            {
                "url": "https://www.lds.org/scriptures/bofm/2-ne/18?lang=bul",
                "name": "Глава 18",
                "summary": [
                    "Христос ще бъде като камък за препъване и канара за оскърбление. Търсете Господа, а не шептящи врачове. Обърнете се към закона и към свидетелството за напътствие. Сравни с Исаия, гл. 8. Около 559–545 г. пр. Хр."
                ],
                "verses": [
                    "Освен това, словото Господне ми каза: Вземи един голям свитък и напиши на него с човешка писалка относно Махер-шалал-хаш-база.",
                    "И аз взех със себе си верни свидетели да свидетелстват — свещеника Урия и сина Еверехиев, Захарий.",
                    "И отидох при пророчицата; и тя зачена и роди син. Тогава Господ ми каза: Наречи го Махер-шалал-хаш-баз.",
                    "Понеже ето, преди да се научи детето да вика: татко мой и моя мамо, богатствата на Дамаск и плячката на Самария ще бъдат отнесени пред царя на Асирия.",
                    "Господ ми говорѝ пак, казвайки:",
                    "Понеже този народ отказва водите на Силоам, които текат тихо, и се радват на Расина, и Ромелиевия син;",
                    "сега, прочее, ето, Господ докарва върху тях водите на реката, силни и много, тъкмо царят на Асирия и цялата му слава; и той ще прелее всичките си канали и ще залее всичките си брегове.",
                    "И ще премине през Юда и ще наводни, и ще прелее, ще стигне дори до гуша; и разпростирането на крилата му ще изпълни цялата шир на твоята земя, о, Емануиле.",
                    "Съюзете се, о, народи, и ще бъдете разбити на парчета; надайте ухо, всички вие от далечни страни; препашете се и ще бъдете разбити на парчета; препашете се и ще бъдете разбити на парчета.",
                    "Свикайте съвет и той ще е сведен до нищо; изговорете словото и то няма да стои; понеже Бог е с нас.",
                    "Защото така ми говори Господ със силна ръка и ме поучи да не ходя в пътя на тия люде, казвайки:",
                    "Не наричайте съюз всичко това, което тия люде ще нарекат съюз, и не се бойте от това, от което те се боят, нито пък се плашете!",
                    "Господа на Силите — Него осветете и нека Той да бъде вашият страх, и нека Той да бъде вашият ужас.",
                    "И Той ще бъде светилище, но и камък за препъване, и канара за оскърбление и на двата дома Израилеви, клопка и примка за обитателите на Ерусалим.",
                    "И мнозина от тях ще се препънат и ще паднат, и ще се разбият, и ще се впримчат, и ще бъдат уловени.",
                    "Завържи свидетелството, запечатай закона между последователите Ми.",
                    "И ще чакам Господа, Който крие лицето Си от дома Яковов, и за Него ще гледам.",
                    "Ето, аз и децата, които Господ ми е дал, сме за знамения и изумления в Израил от Господа на Силите, Който живее на планината Сион.",
                    "И когато ви рекат: Потърсете от онези, които имат познати духове, и от врачовете, които шептят и мърморят, и отговорете: Не трябва ли един народ да се допита до своя Бог, та живите да имат известия от мъртвите,",
                    "от закона и от свидетелството? И ако те не говорят според това слово, това е защото няма светлина в тях.",
                    "И те ще преминат зле притискани и гладни; и ще стане така, че когато огладнеят, те ще се разбеснеят и ще охулят своя цар и своя Бог, и ще погледнат нагоре.",
                    "И те ще се взрат в земята и ето беда и мрак, мъжделивост и мъка, и ще бъдат тласнати в мрака."
                ]
            },
            {
                "url": "https://www.lds.org/scriptures/bofm/2-ne/19?lang=bul",
                "name": "Глава 19",
                "summary": [
                    "Исаия говори относно Месията. Людете в мрак ще видят голяма светлина. Ражда ни се дете. Той ще бъде Княз на мира и ще царува върху Давидовия престол. Сравни с Исаия, гл. 9. Около 559–545 г. пр. Хр."
                ],
                "verses": [
                    "Обаче, мъжделивостта не ще бъде такава, каквато бе по време на нейното обезпокояване, когато най-напред Той леко унизи земята Завулон и земята Нефталим, и след това по-силно ги опечали с пътя на Червеното море отвъд Иордан в Галилея на народите.",
                    "Людете, които ходеха в мрак, са видели голяма светлина; онези, които живеят в земята на сянката на смъртта, върху тях е блеснала светлината.",
                    "Ти си умножил людете и увеличил радостта — те се радват пред Тебе, както се радваха по време на жетва и както човеците се радват, когато делят плячка.",
                    "Защото Ти си строшил ярема на тяхното бреме, тоягата за плещите им и бича на угнетителя им.",
                    "Защото всяка битка за ратника е придружена с шум и с дрехи, оваляни в кръв; но те ще бъдат за изгаряне и гориво за огън.",
                    "Защото дете ни се роди, Син ни е даден; и господството ще бъде на раменете Му, и името Му ще бъде Чудесен, Съветник, Бог Могъщий, Отец Вечен, Княз на Мира.",
                    "И няма край нарастването на господството и мирът Му върху престола на Давид и върху царството Му, за да го утвърди и го укрепи чрез правосъдие и чрез правда отсега нататък, даже навеки. Усърдието на Господа на Силите ще извърши това.",
                    "Господ изпрати словото Си на Якова и то е осветило Израиля.",
                    "И всички люде ще знаят, даже Ефрем и жителите на Самария, които с гордост и с упорито сърце казват:",
                    "Тухлите са паднали, но ние ще градим с дялани камъни; смоковниците са изсечени, но ние ще ги заменим с кедри.",
                    "Прочее, Господ ще вдигне противниците на Расина срещу него и ще съюзи враговете му.",
                    "Сирийците отпред и филистимците отзад и те ще погълнат Израиля с отворена уста. При все това, гневът Му не е отвърнат, но ръката Му е все още простряна.",
                    "Понеже людете не се обръщат към Оногова, Който ги поразява, нито търсят те Господа на Силите.",
                    "Ето защо, Господ ще отсече от Израиля в един ден глава и опашка, и клон, и тръстика.",
                    "Старецът, това е главата; пророкът-лъжеучител е опашката.",
                    "Защото водачите на този народ го въвеждат в заблуда и водените от тях загиват.",
                    "Ето защо, Господ не ще се радва на момците му, нито ще се смили над сирачетата и вдовиците му; понеже всеки един от тях е лицемер и злосторник и всяка уста говори безумие. При все това, гневът Му не е отвърнат, но ръката Му е все още простряна.",
                    "Защото нечестието гори както огъня; то ще погълне глоговете и трънаците, ще пламти в горските гъсталаци и те ще се издигнат като облаци дим.",
                    "От гнева на Господа на Силите се помрачава земята и людете ще бъдат като гориво за огъня; никой не ще пощади брата си.",
                    "И той ще граби надясно и ще гладува, и той ще яде наляво, и те не ще се наситят; те ще ядат, всеки човек плътта на своята ръка —",
                    "Манасий Ефрема и Ефрем Манасия, те заедно ще бъдат против Юда. При все това, гневът Му не е отвърнат, но ръката Му е все още простряна."
                ]
            },
            {
                "url": "https://www.lds.org/scriptures/bofm/2-ne/20?lang=bul",
                "name": "Глава 20",
                "summary": [
                    "Унищожението на Асирия е пример за унищожаването на грешните при Второто пришествие. Малко люде ще останат, след като Господ дойде отново. В този ден ще се завърне остатъкът от Якова. Сравни с Исаия, гл. 10. Около 559–545 г. пр. Хр."
                ],
                "verses": [
                    "Горко на онези, които постановяват неправедни постановления и на онези, които пишат несправедливост, която са наложили;",
                    "за да лишат нуждаещите се от правосъдие и отнемат правото на бедните от Моя народ, за да могат вдовиците да им бъдат плячка и да могат да грабят сираците!",
                    "И какво ще направите в деня на възмездието и на опустошението, което ще дойде отдалече? Към кого ще прибегнете за помощ? И къде ще оставите славата си?",
                    "Без Мене те ще се превият между пленените и ще паднат между убитите. При все това, гневът Му не е отвърнат, но ръката Му е все още простряна.",
                    "О, асириецо, жезъл на гнева Ми! Тоягата в ръката им е тяхното негодувание.",
                    "Ще го проводя срещу един лицемерен народ и срещу народа на Моя гняв и ще му дам поръчение да вземе плячката, и да отнесе богатството, и да ги потъпче като улична кал.",
                    "Все пак той няма това намерение и сърцето му не мисли така; но в сърцето си възнамерява да унищожи и изтреби немалко народи.",
                    "Защото той казва: Моите князе не са ли също царе?",
                    "Не е ли Халне както Кархамис? Емат не е ли както Арфад? Самария не е ли както Дамаск?",
                    "Тъй както ръката ми е стигнала царствата на идолите, чиито изваяни образи надминаваха тези на Ерусалим и на Самария,",
                    "няма ли аз да сторя с Ерусалим и с неговите идоли същото, което сторих на Самария и на нейните идоли?",
                    "Затова ще стане така, че когато Господ извърши цялото Си дело над планината Сион и над Ерусалим, Аз ще накажа плода на надменното сърце на асирийския цар и славата на високомерните му погледи.",
                    "Защото той казва: Чрез силата на моята ръка и чрез моята мъдрост аз сторих тези неща; защото съм разумен; и преместих пределите на народите, и разграбих съкровищата им, и повалих жителите им като храбър мъж.",
                    "И ръката ми намери богатствата на народа като гнездо, и както се събират оставените яйца, така аз събрах отново цялата земя; и никой не посмя да шавне с крило, нито да отвори човка, нито да писукне.",
                    "Брадвата дали ще се похвали пред оногова, който сече с нея? Трионът ще се големее ли пред оногова, който го движи? Като че ли жезълът може да се разклати против онези, които го вдигат, или като че тоягата би се вдигнала, като че ли не е от дърво!",
                    "Затова Господ, Господът на Силите ще изпрати на тлъстите си немощ; и под славата Си Той ще разпали пожар като пожар от огън.",
                    "И светлината на Израиля ще бъде за огън, и Светият Негов за пламък; и ще изгори и ще погълне в един ден тръните му и глоговете му;",
                    "и ще унищожи великолепието на гората му и на плодородното му поле, и душа, и тяло; и те ще бъдат, както когато знаменосец изнемощее.",
                    "И останалите дървета от гората му ще са толкова малко, че едно дете да може да ги запише.",
                    "И ще стане така в този ден, че остатъкът от Израиля и спасените от дома Яковов не ще се осланят повече на този, който ги порази, но ще се осланят с истина на Господа, Светия Израилев.",
                    "Остатъкът ще се завърне при Могъщия Бог, да, тъкмо остатъкът от Якова.",
                    "Защото ако и твоят народ, Израилю, да е като пясъка на морето, само остатъкът от него ще се върне; постановеното изтребление ще преизобилства с праведност.",
                    "Защото Господ Бог на Силите ще извърши изтребление, определено тъкмо за цялата земя.",
                    "Прочее, тъй казва Господ Бог на Силите: О, народе Мой, който живееш в Сион, не се бой от асириеца; той ще те порази с жезъл и ще вдигне тоягата си срещу теб, според както стори Египет.",
                    "Защото още съвсем малко и негодуванието ще престане, и гневът Ми с тяхното унищожение.",
                    "И Господ на Силите ще подтикне за него бич, според клането на Мадиам при канарата Орив; и както жезълът Му беше над морето, така ще го вдигне Той, както в Египет.",
                    "И ще стане така, че в този ден бремето му ще бъде снето от раменете ти и яремът му ще бъде свален от врата ти, и този ярем ще бъде унищожен поради помазването.",
                    "Той дойде в Гаят, мина през Мигрон и остави вещите си в Михмас.",
                    "Те са минали през прохода, нощуваха в Гава; Рамат е изплашена, Главая Саулова избяга.",
                    "Издигни гласа си, о, дъще Галимова; нека се чуе до Лаис, о, бедни Анатоте.",
                    "Мадмина е премахната; жителите на Гевим се събират, за да бягат.",
                    "Засега ще остане той в Ноб този ден; и ще помаха с ръката си към планината на сионовата дъщеря, хълма на Ерусалим.",
                    "Ето, Господ, Господът на Силите, ще изкастри големите клони ужасно; и най-високите ще бъдат отсечени; и високомерните ще бъдат смирени.",
                    "И Той ще изсече горските гъсталаци с желязо, и Ливан ще бъде повален от могъщи."
                ]
            },
            {
                "url": "https://www.lds.org/scriptures/bofm/2-ne/21?lang=bul",
                "name": "Глава 21",
                "summary": [
                    "Стволът на Есей (Христос) ще съди в праведност. Знанието за Бога ще покрие цялата земя през Милениума. Господ ще издигне знаме и ще събере Израил. Сравни с Исаия, гл. 11. Около 559–545 г. пр. Хр."
                ],
                "verses": [
                    "И ще израсне пръчка от ствола Есеев и един клон ще изникне от неговите корени.",
                    "И Духът Господен ще почива върху него, духът на мъдростта и разума, духът на съвета и на силата, духът на знанието и на страха от Господа.",
                    "И ще го направи бърз на разбиране в страх от Господа; и не ще съди според каквото вижда с очите си, нито ще укорява според каквото чува с ушите си.",
                    "Но с праведност ще съди Той бедните и ще укорява с правота за кротките на земята; и Той ще порази земята с жезъла на устата Си, и с диханието на устните Си ще убие нечестивите.",
                    "И праведността ще бъде поясът на слабините Му, и верността ще бъде поясът на хълбоците Му.",
                    "Вълкът също ще живее с агнето и леопардът ще лежи с ярето, и телето, и лъвчето, и угоеното ще бъдат заедно, и малко дете ще ги води.",
                    "И кравата и мечката ще пасат, малките им ще лежат заедно и лъвът ще яде слама също както вола.",
                    "И сучещото дете ще си играе над дупката на аспида, и отбитото дете ще постави ръката си в гнездото на ехидната.",
                    "Те не ще повреждат нито унищожават по цялата Ми свята планина, защото земята ще бъде пълна със знанието за Господа, тъй както водите покриват морето.",
                    "И в този ден ще има Есеев корен, който ще застане като знаме за народите; езичниците ще прибягват към него; и покоят му ще бъде славен.",
                    "И ще стане така, че в този ден Господ ще простре ръката Си отново за втори път, за да възвърне остатъка от Своя народ, оставен от Асирия и от Египет, и от Патрос, и от Етиопия, и от Елам, и от Сенаар, и от Емат, и от морските острови.",
                    "И той ще издигне знаме за народите, и ще събере изгнаниците Израилеви, и ще събере отново разпръснатите от Юда от четирите ъгъла на земята.",
                    "Завистта на Ефрем ще изчезне и противниците на Юда ще бъдат отсечени; Ефрем няма да завижда повече на Юда и Юда няма да безпокои повече Ефрема.",
                    "Но те ще полетят към запад върху плещите на филистимците; ще плячкосат заедно тези от изтока; ще сложат ръка върху Едом и Моав; и чедата на Амон ще им се покорят.",
                    "И Господ ще унищожи напълно езика на Египетското море; и с мощния Си вятър ще помаха ръката Си върху реката, и ще я разбие на седем ръкава, и ще стори човеците да я преминават по сухо.",
                    "И ще има друм за остатъка от народа Му, който ще бъде оставен от Асирия, както беше за Израиля в деня, когато излезе от земята на Египет."
                ]
            },
            {
                "url": "https://www.lds.org/scriptures/bofm/2-ne/22?lang=bul",
                "name": "Глава 22",
                "summary": [
                    "В хилядолетния ден всички човеци ще славят Господа. Той ще живее между тях. Сравни с Исаия, гл. 12. Около 559–545 г. пр. Хр."
                ],
                "verses": [
                    "И в онзи ден ти ще кажеш: О, Господи, аз ще Те славя; макар да бе разгневен на мене, гневът Ти е отвърнат и Ти ме утешаваш.",
                    "Ето, Бог е спасението ми, на Него ще се уповавам и не ще се боя; защото Господ Иехова е моята сила и моята песен; и Той стана мое спасение също.",
                    "Ето защо, с радост ще черпите вода от изворите на спасението.",
                    "И в онзи ден ще кажете: Славете Господа, призовавайте името Му, огласявайте делата Му между людете, напомняйте, че името Му е възвишено.",
                    "Пейте Господу, защото делата Му са великолепни; това се знае по цялата земя.",
                    "Викай и възклицавай, ти жителю на Сион, защото велик е Светият Израилев сред тебе."
                ]
            },
            {
                "url": "https://www.lds.org/scriptures/bofm/2-ne/23?lang=bul",
                "name": "Глава 23",
                "summary": [
                    "Унищожението на Вавилон като пример за унищожението при Второто пришествие. Ще бъде ден на ярост и отмъщение. Вавилон (светът) ще падне навеки. Сравни с Исаия, гл. 13. Около 559–545 г. пр. Хр."
                ],
                "verses": [
                    "Бремето на Вавилон, което Исаия, Амосовият син видя.",
                    "Издигнете знаме на високата планина, извисете глас към тях, махнете им с ръка, за да влязат през портите на благородните.",
                    "Аз заповядах на осветените Си, повиках също и могъщите Си, защото гневът Ми не е върху тези, които тържествуват в Моето величие.",
                    "Шумът на множеството в планините е като този на голям народ, метежен шум от царствата на събрани заедно народи, Господ на Силите преглежда войнствата за битката.",
                    "Те идват от далечна страна, от небесните краища, да, Господ и оръжията на негодуванието Му, за да унищожат цялата земя.",
                    "Ридайте, защото денят Господен наближи; той ще дойде като унищожение от Всемогъщия.",
                    "Ето защо, ръцете на всички ще отпаднат и сърцето на всеки човек ще се стопи.",
                    "И те ще се уплашат, болки и скърби ще ги обземат; ще се гледат едни други с изумление; лицата им ще бъдат като пламъци.",
                    "Ето, денят Господен идва, жесток с ярост и със свирепия гняв, за да опустоши земята; и Той ще унищожи грешниците ѝ от нея.",
                    "Защото небесните звезди и съзвездията им не ще дават светлината си; слънцето ще бъде затъмнено при изгрева си, и луната не ще сияе със светлината си.",
                    "И Аз ще накажа света заради злото и нечестивите заради беззаконието им; и Аз ще накарам високомерието на горделивите да престане и ще унизя надменността на страшните.",
                    "Аз ще направя човек да бъде по-скъп от чисто злато; дори по-скъп от кюлче офирско злато.",
                    "Ето защо, ще разклатя небесата и земята ще се измести от мястото си поради яростта на Господа на Силите в деня на свирепия Му гняв.",
                    "И подобно на подгонена сърна и на изоставена овца, която никой не приема, всеки човек ще се обърне към своя народ и ще избяга в страната си.",
                    "Всеки, който е горделив, ще бъде пронизан; да, и всеки, който е присъединен към нечестивите, ще падне от меч.",
                    "Децата им също ще бъдат смазани на парчета пред очите им, къщите им ще бъдат разграбени и жените им изнасилени.",
                    "Ето, Аз ще подтикна срещу тях мидяните, които не ще зачитат среброто и златото, нито ще им се наслаждават.",
                    "Техните лъкове също ще разбият на парчета младежите; и те ще бъдат без милост към плода на утробата; очите им не ще пощадят децата.",
                    "И Вавилон, славата на царствата, красотата на халдейското величие, ще бъде както когато Бог разруши Содома и Гомора.",
                    "Той никога не ще бъде обитаван, нито ще се насели от поколение на поколение; нито пък арабите ще разпънат повече шатрите си там; нито пък овчарите ще водят стадата си там.",
                    "Но диви зверове от пустинята ще лежат там; и къщите им ще се напълнят със злокобни същества; и бухали ще живеят там, и сатири ще играят там.",
                    "И дивите зверове от островите ще вият в запустелите им домове, и змейовете в увеселителните им палати; и времето му е близко и денят му не ще бъде продължен. Защото бързо ще го унищожа; да, защото Аз ще бъда милостив към людете Си, но нечестивите ще погинат."
                ]
            },
            {
                "url": "https://www.lds.org/scriptures/bofm/2-ne/24?lang=bul",
                "name": "Глава 24",
                "summary": [
                    "Израил ще бъде събран и ще се радва на хилядолетен покой. Луцифер бе отхвърлен от небесата за бунт. Израил ще тържествува над Вавилон (света). Сравни с Исаия, гл. 14. Около 559–545 г. пр. Хр."
                ],
                "verses": [
                    "Защото Господ ще има милост за Якова и ще избере пак Израиля, и ще ги настани в собствената им земя; и чужденците ще се присъединят към тях и те ще се прилепят към дома Яковов.",
                    "И людете ще ги вземат и ще ги заведат на мястото им; да, отдалече, по краищата на земята; и те ще се завърнат в техните земи на обета. И домът Израилев ще ги притежава, и земята на Господа ще бъде за слуги и слугини; и те ще държат пленници тези, на които те са били пленници; и ще властват над угнетителите си.",
                    "И ще стане така в него ден, че Господ ще ти даде покой от скръбта ти, и от страха ти, и от тежкото ти робство, в което ти беше накаран да служиш.",
                    "И ще стане така в него ден, че ти ще употребиш тази притча срещу вавилонския цар, като кажеш: Как така насилникът престана, как така златният град спря да съществува!",
                    "Господ е счупил тоягата на нечестивите, скиптрите на владетелите.",
                    "Този, който поразяваше людете в ярост с непрестанни удари, този, който управляваше народите с гняв, е преследван безпрепятствено.",
                    "Цялата земя е в покой и в тишина; те избухват в пеене.",
                    "Да, елите се радват за тебе, а също и ливанските кедри, казвайки: Откакто лежиш ти, дървар не е излизал срещу нас.",
                    "Пъкълът изотдолу се раздвижи за тебе, за да те посрещне, когато дойдеш; за тебе той разбуди мъртвите, даже всичките вождове на земята; той вдигна от престолите им всичките царе на народите.",
                    "Те всички ще ти говорят и ще ти кажат: Ти стана ли също слаб както сме ние? Стана ли като нас?",
                    "Великолепието ти е свалено в гроба; звука на арфите ти не се чува повече; червеят се протяга под тебе и червеи те покриват.",
                    "Как, о, Луцифере, сине на зората, падна ти от небесата! Как си отсечен до земята, ти, който отслабваше народите!",
                    "Защото ти си казал в сърцето си: Ще се възнеса в небесата и ще издигна престола си над Божиите звезди; ще седна също най-високо на събранието в страните на севера.",
                    "Ще се възнеса във висините над облаците, ще бъда подобен на Всевишния!",
                    "Но ти ще бъдеш свален в пъкъла до стените на ямата.",
                    "Тези, които те видят, ще се взрат в тебе, ще те разгледат и ще кажат: Този ли е човекът, който правеше да трепери земята, който разклащаше царствата?",
                    "И който превърна света в пустош и разруши градовете му, и не отвори дома на неговите затворници?",
                    "Всички царе на народите, да, всички почиват в слава, всеки в собствения си дом.",
                    "Но ти си изхвърлен от твоя гроб като мерзък клон и като остатък от тези, които са убити, пронизани от меч, които слизат към камъните на ямата; ти си като потъпкан под нозе труп.",
                    "Ти не ще се съединиш с тях в погребение, защото ти си унищожил земята си и погубил народа си; потомството на злодейците не ще бъде никога повече споменато.",
                    "Пригответе клане за чедата му поради беззаконията на бащите им, за да не станат, нито завладеят земята, нито покрият лицето на света с градове.",
                    "Защото Аз ще стана срещу тях, казва Господ на Силите, ще излича из Вавилон името и остатъка, и сина, и племенника, казва Господ.",
                    "И ще го направя владение на ежове и локви вода; и ще го измета с метлата на унищожението, казва Господ на Силите.",
                    "Господ на Силите се закле, казвайки: Непременно както съм намислил, тъй ще стане, и това, което възнамерих, тъй ще стои.",
                    "Аз ще доведа асириеца в Моята земя и ще го стъпча под краката Си върху Моите планини; тогава яремът му ще се снеме от тях, и бремето му ще се снеме от раменете им.",
                    "Това е решението, взето за цялата земя; и тази е ръката, която е простряна над всички народи.",
                    "Защото Господ на Силите е решил и кой ще го осуети? И ръката Му е простряна, и кой ще я отвърне?",
                    "В годината, когато умря цар Ахаз, беше това бреме.",
                    "Не се радвай, цяла филистимска земьо, затова, че жезълът на онзи, който те порази, е счупен; защото от змийския корен ще излезе ехидна и плодът ѝ ще бъде огнена хвърчаща змия.",
                    "И първородните на бедните ще се нахранят, и нуждаещите се ще почиват в безопасност; и Аз ще уморя чрез глад корена ти и той ще убие остатъка ти.",
                    "Ридай, о, порто; плачи, о, граде; ти, цяла филистимска земьо, си загубена; защото ще дойде дим от север и никой не ще бъде сам в определените му времена.",
                    "Какво ще отговарят тогава посланниците на народите? Че Господ е основал Сион и бедните от Неговия народ ще се уповават на Него."
                ]
            },
            {
                "url": "https://www.lds.org/scriptures/bofm/2-ne/25?lang=bul",
                "name": "Глава 25",
                "summary": [
                    "Нефи възхвалява яснотата. Пророчествата на Исаия ще бъдат разбрани в последните дни. Юдеите ще се завърнат от Вавилон, ще разпънат Месията и ще бъдат разпръснати и бичувани. Те ще бъдат възстановени, когато повярват в Месията. Той ще дойде за първи път шестстотин години след като Лехий е напуснал Ерусалим. Нефитите спазват закона на Моисей и вярват в Христа, който е Светият Израилев. Около 559–545 г. пр. Хр."
                ],
                "verses": [
                    "Сега аз, Нефи, говоря нещо за словата, които съм написал, които са били изречени чрез устата на Исаия. Защото ето, Исаия говори много неща, които бяха трудни за разбиране за мнозина от моя народ; понеже те не знаят за начина на пророкуване между юдеите.",
                    "Защото аз, Нефи, не съм ги научил на много неща относно начина на юдеите; понеже делата им бяха дела на мрака и деянията им бяха деяния на мерзости.",
                    "Затова аз пиша на моя народ, на всички онези, които ще получат по-късно тези неща, които пиша, за да може да узнаят за възмездията Божии, че те ще споходят всички народи съгласно словото, което Той е изрекъл.",
                    "Затова вслушайте се, люде мои, които сте от дома Израилев, и дайте ухо на словата ми; защото макар словото на Исаия да не ви е ясно, то е ясно на всички онези, които са изпълнени с духа на пророчеството. Обаче аз ви давам пророчество според духа, който е в мене; затова аз ще пророкувам според яснотата, която е била с мене още от времето, когато излязох от Ерусалим с баща ми; защото ето, душата ми се наслаждава на яснотата, която моят народ може да научи.",
                    "Да, и душата ми се наслаждава на словото на Исаия, защото аз излязох от Ерусалим и очите ми са видели писанията на юдеите, и аз знам, че юдеите разбират писанията на пророците, и няма друг народ като тях, който да разбира нещата, които са били казани на юдеите, освен ако те не бъдат научени на начина на юдеите.",
                    "Обаче ето, аз, Нефи, не научих децата си на начина на юдеите; но ето, тъй като самият аз съм живял в Ерусалим, затова познавам областите наоколо; и аз споменах на децата си относно Божиите възмездия, които настанаха сред юдеите, според всичко това, което Исаия е казал, но аз не ги записвам.",
                    "Но ето, аз продължавам с моето собствено пророчество, според моята яснота, в която знам, че никой не може да се заблуди; при все това в дните, когато пророчествата на Исаия ще бъдат изпълнени, човеците ще узнаят със сигурност времето, когато те ще станат.",
                    "Затова те са ценни за чедата човешки и този, който мисли, че не са, на него аз ще говоря изрично и ограничавам словата си само към моя собствен народ; защото знам, че в последните дни те ще бъдат от голяма стойност за тях; защото в този ден те ще ги разберат; затова за тяхно добро съм ги писал.",
                    "И тъй както едно поколение е било унищожавано между юдеите поради беззаконие, тъкмо тъй те са били унищожавани според беззаконията им от поколение на поколение; и нито едно от тях не е било унищожено, без да бъде предсказано от пророците на Господа.",
                    "Ето защо, на тях им беше казано за унищожението, което ще ги сполети веднага след като баща ми напусна Ерусалим; при все това, те вкоравиха сърцата си; и според моето пророчество бяха унищожени, с изключение на онези, които са отведени в плен във Вавилон.",
                    "И сега, аз говоря това, благодарение на духа, който е в мен. И макар че са били откарани в плен, те ще се върнат отново и ще притежават земята на Ерусалим; ето защо, те ще бъдат отново възстановени в земята на тяхното наследство.",
                    "Но ето, те ще имат войни и слухове за войни помежду си; и когато настъпи денят, в който Единородният на Отца, тъкмо Отецът на небесата и на земята, им се яви в плътта, ето, те ще Го отхвърлят поради своите беззакония и коравосърдечие, и коравовратие.",
                    "Ето, те ще Го разпънат; и след като бъде положен в гробница в продължение на три дена, Той ще се вдигне от мъртвите с изцеление в крилата Си; и всички онези, които повярват в името Му, ще бъдат спасени в царството Божие. Ето защо, душата ми се наслаждава да пророкувам за Него, защото съм видял деня Му и сърцето ми величае святото Му име.",
                    "И ето, ще стане така, че след като Месията се вдигне от мъртвите и се яви на Своя народ, на всички онези, които повярват в Неговото име, ето, Ерусалим ще бъде унищожен отново; защото горко на онези, които се борят срещу Бога и срещу хората на Неговата църква.",
                    "Ето защо, юдеите ще бъдат разпръснати сред всички народи; да, и Вавилон ще бъде също разрушен; ето защо, юдеите ще бъдат разпръснати от други народи.",
                    "И след като бъдат разпръснати и Господ Бог ги е бичувал чрез други народи в продължение на много поколения, да, дори от поколение на поколение, докато бъдат убедени да повярват в Христа, Сина Божий, и в единението, което е безпределно за цялото човечество — и когато настъпи този ден, когато те ще повярват в Христа, и се поклонят на Отца в Неговото име, с непорочни сърца и чисти ръце, без да очакват повече някой друг Месия, тогава, по това време, ще дойде денят, в който те ще трябва да повярват в тези неща.",
                    "И Господ ще простре ръката Си отново за втори път, за да възстанови народа Си от тяхното изгубено и паднало състояние. Ето защо, Той ще продължи да върши чудно дело и изумление сред чедата човешки.",
                    "Ето защо, Той ще им разкрие словата Си, които слова ще ги съдят в последния ден, защото те ще им бъдат дадени с цел да ги убедят в истинския Месия, отхвърлен от тях, и за да ги убедят, че те не трябва повече да чакат идването на Месия, защото няма да дойде никой друг, освен ако не бъде някой лъжлив месия, който да измами людете, защото пророците говорят само за един Месия, и този Месия е Онзи, Който ще бъде отхвърлен от юдеите.",
                    "Защото според словата на пророците, Месията ще дойде шестстотин години от времето, когато баща ми напусна Ерусалим; и според словата на пророците, а също според словата на ангела Божий, името Му ще бъде Исус Христос, Синът Божий.",
                    "И сега, братя мои, аз ви говорих ясно, за да не можете да се заблудите. И тъй както жив е Господ Бог, Който изведе Израиля от земята на Египет, и даде на Моисей силата да изцели людете, след като са били изпохапани от отровните змии, ако се съгласяха да погледнат към змията, която той издигна пред тях, и му даде също сила да разцепи канарата и от нея да избликне вода, да, ето, аз ви го казвам, че както тези неща са истинни и тъй както жив е Господ Бог, така няма друго име, дадено под небето, освен това на Исуса Христа, за което съм говорил, чрез което човек може да бъде спасен.",
                    "Затова, поради тази причина Господ Бог ми е обещал, че нещата, които пиша, ще бъдат съхранени и запазени, и предадени на моето потомство от поколение на поколение, за да се изпълни обещанието, дадено на Иосиф, че потомството му няма никога да погине, докато съществува земята.",
                    "Затова тези неща ще отиват от поколение в поколение, докато съществува земята; и те ще отиват според волята и желанието Божие; и народите, които ще ги притежават, ще бъдат съдени според словата, които са написани.",
                    "Защото ние се трудим усърдно да пишем, да убеждаваме децата си, също и братята си да повярват в Христа и да се помирят с Бога; понеже ние знаем, че чрез благодат сме спасени, след всичко, което можем да сторим.",
                    "И макар че вярваме в Христа, ние спазваме закона на Моисей и очакваме непоколебимо Христа, докато бъде изпълнен закона.",
                    "Защото за тази цел бе даден законът; затова законът е станал мъртъв за нас и ние бяхме сторени живи в Христа поради нашата вяра; въпреки това ние спазваме закона заради заповедите.",
                    "Ние говорим за Христа, радваме се в Христа, проповядваме за Христа, пророкуваме за Христа и пишем според пророчествата ни, та децата ни да знаят към кой източник да се обърнат за опрощение на греховете си.",
                    "Затова ние говорим за закона, за да знаят децата ни за смъртността на закона и тъй чрез познанието им за смъртността на закона те могат да очакват онзи живот, който е в Христа, и да познаят целта, за която е бил даден законът. И след като законът се изпълни в Христа, те да не вкоравят сърцата си против Него, когато законът ще трябва да премине.",
                    "И сега, ето, люде мои, вие сте коравовратни люде; затова аз ви говорих ясно, за да не ме разберете неправилно. И словата, които съм изрекъл, ще стоят като свидетелство против вас; понеже те са достатъчни, за да научат всеки човек на правия път; защото правият път е да се повярва в Христа и да не Го отричаме; защото отричайки Го, вие отричате също пророците и закона.",
                    "И сега, ето, аз ви казвам, че правият път е да повярвате в Христа и да не Го отричате; и Христос е Светият Израилев; затова вие трябва да се преклоните пред Него и да Му се покланяте с цялата си мощ, ум, сила и с цялата си душа; и ако направите това, по никакъв начин няма да бъдете отхвърлени.",
                    "И тъй като това наистина ще е необходимо, вие трябва да спазвате действията и обредите Божии, докато законът, даден на Моисей, не бъде изпълнен."
                ]
            },
            {
                "url": "https://www.lds.org/scriptures/bofm/2-ne/26?lang=bul",
                "name": "Глава 26",
                "summary": [
                    "Христос ще служи на нефитите. Нефи предвижда унищожението на своя народ. Те ще говорят от пръстта. Езичниците ще изградят лъжливи църкви и ще кроят тайни заговори-. Господ забранява на людете да практикуват свещенически лукавства. Около 559–545 г. пр. Хр."
                ],
                "verses": [
                    "И след като Христос ще се е вдигнал от мъртвите, Той ще ви се покаже, чеда мои и възлюбени мои братя; и словата, които Той ще ви каже, ще бъдат законът, който вие ще спазвате.",
                    "Защото ето, аз ви казвам, че видях, че много поколения ще минат, и ще има големи войни и раздори сред народа ми.",
                    "И след като Месията дойде, ще бъдат дадени знамения на моя народ за Неговото раждане, както и за Неговата смърт и възкресение; и велик и страшен ще бъде този ден за нечестивите, защото те ще погинат; и те ще погинат, защото прогонват пророците и светиите, замерват ги с камъни и ги убиват; ето защо, викът на кръвта на светиите срещу тях ще се възнесе от земята към Бога.",
                    "Ето защо, всички онези, които са горделиви, които вършат нечестие, идният ден ще ги изгори, казва Господ на Силите, защото те ще бъдат като стърнище.",
                    "И дълбините ще погълнат тези, които избиват пророците и светиите, казва Господ на Силите; и планини ще ги покрият, и вихрушки ще ги отнесат, и сгради ще се сгромолясат върху тях, и ще ги раздробят на парчета, и ще ги стрият на прах.",
                    "И ще бъдат посетени с гръмотевици и светкавици, и земетръси, и всякакъв вид унищожения, защото огънят на гнева Господен ще се разпали срещу тях, и те ще бъдат като слама, и идният ден ще ги унищожи, казва Господ на Силите.",
                    "О, болка и мъка за душата ми поради загубата на убитите от моя народ! Защото аз, Нефи, видях това и то ме съкруши напълно пред присъствието на Господа; но аз трябва да извикам към моя Бог: Твоите пътища са справедливи!",
                    "Но ето, праведните, които се вслушат в словата на пророците и не ги избиват, а чакат Христа с непоколебимост в знаменията, които са дадени, въпреки всички преследвания, ето, те са онези, които няма да погинат.",
                    "Но Синът на Праведността ще им се яви; и ще ги изцели и те ще имат мир в Него, докато не отминат в праведност три поколения и голяма част от четвъртото.",
                    "И след като тези неща ще са преминали, ще дойде бързо унищожение за моя народ; защото въпреки болките на душата ми, аз го видях; затова аз знам, че то ще стане; и те се продават за нищо; понеже като награда за тяхната гордост и тяхното безумие те ще пожънат унищожение; понеже, отдавайки се на дявола и предпочитайки делата на мрака пред светлината, те трябва да слязат в пъкъла.",
                    "Защото Духът Господен няма винаги да владее в човека. И когато Духът спре да владее в човека, идва бързо унищожение и това огорчава душата ми.",
                    "И както казах относно убеждаването на юдеите, че Исус е самият Христос, нужно е и езичниците да бъдат убедени, че Исус е Христос, Вечният Бог;",
                    "и че Той ще се яви на всички онези, които повярват в Него чрез силата на Светия Дух; да, на всеки народ, всяко племе, на всеки език и люде, вършейки велики чудеса, знамения и изумления сред чедата човешки, според вярата им.",
                    "Но ето, аз ви пророкувам относно последните дни, когато Господ Бог ще разкрие тези неща на чедата човешки.",
                    "След като потомството ми и потомството на моите братя ще са чезнали в неверие и ще са пометени от езичниците; да, след като Господ Бог ще е поставил стан наоколо срещу тях, и ще ги е обсадил с кули, и ще е издигнал укрепления срещу тях; след като бъдат сведени ниско в праха, че чак изчезнат, все още словата на праведните ще бъдат записвани, молитвите на верните ще бъдат чувани и всички онези, чезнали в неверие, не ще бъдат забравени.",
                    "Защото онези, които ще бъдат унищожени, ще им проговорят изпод земята и словата им ще бъдат дълбоко изпод праха, гласът им ще бъде като глас на познат дух; понеже Господ Бог ще му даде сила да шепне това, което ги засяга, точно като че ли изпод земята; и техните слова ще нашепват изпод праха.",
                    "Защото така казва Господ Бог: Те ще записват нещата, които ще се вършат сред тях, и те ще бъдат написани и запечатани в една книга, и тези, които са чезнали в неверие, няма да ги получат, защото те се опитват да унищожават Божиите неща.",
                    "Ето защо, също както тези, които са унищожени, са унищожени бързо и множеството на враговете им ще бъде като плява, която е отнесена — да, така казва Господ Бог: Това ще стане внезапно, като за миг.",
                    "И ще стане така, че тези, които са чезнали в неверие, ще бъдат поразени от ръката на езичниците.",
                    "И езичниците са издигнати в гордостта на очите си и се спъват сами поради големината на препъващия ги камък, тъй като са съградили много църкви; а въпреки това, те омаловажават силата и чудесата Божии и си проповядват собствената си мъдрост и собственото си учение, за да се обогатяват и да стриват лицата на бедните.",
                    "И има много изградени църкви, които причиняват зависти, спорове и злоба.",
                    "И има също и тайни заговори, тъкмо както в древни времена, според заговорите на дявола, защото той е основателят на всички тези неща; да, основателят на убийства и дела на мрака; да, и той ги води за врата с ленена връв, докато не ги завърже навеки с неговите здрави върви.",
                    "Защото ето, мои възлюбени братя, аз ви казвам, че Господ Бог не действа в мрак.",
                    "Той не върши нищо, което да не е в полза на света; защото Той обича света и дори дава живота Си, за да привлече всички човеци към Себе си. Затова Той не заповядва на никого да не участва в Неговото спасение.",
                    "Ето, призова ли Той някого, казвайки: Махни се от Мене? Ето, аз ви казвам: Не; но Той казва: Елате при Мене, вие от всички краища на земята, купете мляко и мед без пари и без цена.",
                    "Ето, заповядал ли е Той на някой да се махне от синагогите, или от домовете за поклонение? Ето, аз ви казвам: Не!",
                    "Заповядал ли е Той на някой да не участва в Неговото спасение? Ето, аз ви казвам: Не; но Той го е дал даром на всички човеци; и Той е заповядал на Своя народ да убеди всички човеци да се покаят.",
                    "Ето, заповядал ли е Господ на някой да не вземе от Неговата добрина? Ето, аз ви казвам: Не! Но всички човеци са облагодетелствани, едните като другите, и никому не е забранено.",
                    "Той заповяда да няма свещенически лукавства; защото ето, свещеническо лукавство е човеците да проповядват и да представят себе си за светлина на света, за да се обогатяват и получат светска похвала; и те не търсят благосъстоянието на Сион.",
                    "Ето, Господ е забранил това; затова Господ Бог е дал заповед всички люде да имат милосърдие, което милосърдие е любов. И ако те не ще имат милосърдие, те ще са едно нищо. Ето защо, ако те имаха милосърдие, те нямаше да допуснат работникът в Сион да погине.",
                    "Но работникът в Сион ще работи за Сион, защото ако те се трудят за пари, ще погинат.",
                    "И отново Господ Бог е заповядал на човеците да не убиват; да не лъжат; да не крадат; да не изговарят напразно името на Господа, Техния Бог; да не завиждат; да нямат злоба; да не се карат един с друг; да не прелюбодействат и да не вършат нито едно от тези неща, защото онзи, който ги върши, ще погине.",
                    "Защото нито едно от тези беззакония не идва от Господа; защото Той върши това, което е добро сред чедата човешки; и Той не прави нищо, което не е ясно за чедата човешки; и Той ги кани всички да дойдат при Него и да вземат от Неговата добрина, и Той не отказва на никого, който идва при Него, черен и бял, роб и свободен, мъж и жена; и Той си спомня за друговерците; и всички са равни пред Бога, и юдеин, и езичник."
                ]
            },
            {
                "url": "https://www.lds.org/scriptures/bofm/2-ne/27?lang=bul",
                "name": "Глава 27",
                "summary": [
                    "Мрак и вероотстъпничество ще покрият земята в последните дни. Ще се появи Книгата на Мормон. Трима очевидци ще свидетелстват за книгата. Ученият човек ще каже, че не може да чете запечатана книга. Господ ще извърши чудно дело и изумление. Сравни с Исаия, гл. 29. Около 559–545 г. пр. Хр."
                ],
                "verses": [
                    "Но ето, в последните дни, или в дните на езичниците, да, ето всичките народи на езичниците, също и юдеите, както тези, които ще дойдат в тази земя, така и онези, които ще живеят в други земи, да, тъкмо по всичките части на земята, ето, те ще бъдат опиянени от беззаконие и всякакъв вид мерзости;",
                    "и когато дойде този ден, те ще бъдат посетени от Господа на Силите с гръмотевици и със земетресения, и с голям шум, и с бури, и с урагани, и с пламъка на поглъщащ огън.",
                    "И всички народи, които се борят срещу Сион и го притесняват, ще бъдат като видение през нощта; да, и с тях ще стане като с гладен човек, който сънува, и ето, той яде, но събужда се и душата му е празна; или като с ожаднял човек, който сънува, че пие, но ето, като се събуди, той е примрял и душата му има охота; да, така ще бъде с множеството на всички народи, които се борят срещу планината Сион.",
                    "Защото ето, всички вие, които вършите беззаконие, спрете се и се изумете, защото ще извикате и викате; да, вие ще бъдете пияни, но не от вино, ще залитате, но не от силно питие.",
                    "Понеже ето, Господ е излял върху ви духа на дълбок сън. Защото ето, вие затворихте очите си и отхвърлихте пророците; и управителите ви, и гледачите ви Той скри заради вашето беззаконие.",
                    "И ще стане така, че Господ Бог ще ви изяви словото на една книга и това ще бъдат словата на тези, които почиват в мир.",
                    "И ето, книгата ще бъде запечатана; и в нея ще има откровение от Бога, от началото на света до края му.",
                    "Затова поради нещата, които са запечатани, нещата, които са запечатани, няма да бъдат предадени в деня на нечестието и мерзостите на людете. Затова книгата ще бъде забранена за тях.",
                    "Но книгата ще бъде предадена на един човек и той ще предаде словата на книгата, които са словата на онези, които почиват в пръстта, и той ще предаде тези слова на друг.",
                    "Но словата, които са запечатани, той няма да предаде, нито пък ще предаде книгата. Защото книгата ще бъде запечатана чрез силата Божия и откровението, което беше запечатано, ще бъде пазено в книгата до определеното от Господа време, та да могат да излязат наяве; защото ето, те откриват всичко от началото на света до края му.",
                    "И идва денят, когато словата на книгата, които бяха запечатани, ще бъдат четени по горниците на къщите; и те ще бъдат четени чрез силата на Христа; и всички неща ще бъдат показани на чедата човешки, които някога са били между тях и които някога ще бъдат чак до края на света.",
                    "Затова в деня, когато книгата бъде предадена на човека, за когото съм говорил, книгата ще бъде скрита от очите на света, за да не я съзрат очите на никого, освен на тримата свидетели, които ще я видят чрез силата Божия, освен човека, на когото ще бъде предадена; и те ще свидетелстват за истинността на книгата и нещата в нея.",
                    "И никой друг няма да я види, с изключение на няколко, според волята Божия, за да свидетелстват на чедата човешки за Неговото слово; защото Господ Бог е казал, че словата на верните ще заговорят като че ли от мъртвите.",
                    "Затова Господ Бог ще продължи да известява словата от книгата; и Той ще потвърди словото Си чрез устата на толкова свидетели, колкото му бъде угодно; и горко на оногова, който отрича словото Божие!",
                    "Но ето, ще стане така, че Господ Бог ще каже на онзи, на когото ще предаде книгата: Вземи тези слова, които не са запечатани и ги предай на друг, за да може той да ги покаже на учения, казвайки: Прочети това, моля те. И ученият ще каже: Донеси тук книгата и аз ще ги прочета.",
                    "И сега, за светска слава и за да се обогатят ще кажат това, а не за славата Божия.",
                    "И ще каже човекът: Не мога да донеса книгата, защото е запечатана.",
                    "Тогава ученият ще каже: Не мога да я прочета.",
                    "И ще стане така, че Господ Бог ще предаде отново книгата и словата в нея на онзи, който не е учен; и човекът, който не е учен, ще каже: Аз не съм учен.",
                    "Тогава Господ Бог ще му каже: Учените няма да ги четат, защото те са ги отхвърлили, но Аз мога сам да свърша делото Си; затова ти ще прочетеш словата, които ще ти дам.",
                    "Не пипай това, което е запечатано, защото Аз ще го покажа в определено от Мене време; защото Аз ще покажа на чедата човешки, че съм способен да върша собственото Си дело.",
                    "Затова, щом прочетеш словата, които ти заповядах и се сдобиеш със свидетелите, които Аз ти обещах, тогава ти ще запечаташ книгата отново и ще я скриеш в Мене, за да мога да запазя словата, които не си прочел, докато намеря за добре според мъдростта Си да открия всички неща на чедата човешки.",
                    "Защото ето, Аз съм Бог; и Аз съм Бог на чудеса; и Аз ще покажа на света, че съм същият вчера, днес и навеки; и Аз не действам сред чедата човешки иначе, освен само според вярата им.",
                    "И ще стане така, че Господ ще каже отново на оногова, който ще прочете словата, които ще му бъдат предадени:",
                    "Тъй като тези люде се доближават до Мене с устата си, и с устните си Ме почитат, а са отдалечили сърцата си далеч от Мене, и страхът им от Мене идва от човешките поучения,",
                    "ето защо, Аз ще продължа да върша чудно дело сред този народ, да, чудно дело и изумление, защото мъдростта на техните мъдреци и учени ще погине и разумът на разумните им ще бъде скрит.",
                    "И горко на онези, които търсят да скрият дълбоко намерението си от Господа! И делата им са в мрака и те казват: Кой ни вижда и кой ни знае? И те също казват: Сигурно е, че вашето обръщане на нещата с главата надолу ще бъде считано за грънчарската глина. Но ето, Аз ще им покажа, казва Господ на Силите, че познавам всичките им дела. Защото ще каже ли творбата за този, който я сътвори: Той не ме сътвори? Или изработеното нещо ще каже ли за този, който го изработи: Той не разбира нищо?",
                    "Но ето, казва Господ на Силите: Аз ще покажа на чедата човешки, че след съвсем късо време Ливан ще бъде превърнат в плодородно поле; и плодородното поле ще бъде считано за гора.",
                    "И в този ден глухите ще чуят словата на книгата, и очите на слепите ще прогледнат навън от забвението и навън от мрака.",
                    "И кротките също ще се умножават и радостта им ще бъде в Господа, и бедните измежду людете ще тържествуват в Светия Израилев.",
                    "Защото сигурно е, тъй както жив е Господ, те ще видят, че страшният е сведен до нищо, а присмивачът е изгубен и всички, които дебнат случай да вършат беззаконие, са отхвърлени.",
                    "А също и тези, които изкарват човека виновен за слово, и поставят клопка за този, който изобличава на портата и отстраняват праведния за нищо.",
                    "Затова Господ, Който е изкупил Авраама, казва така за дома Яковов: Яков няма вече да се посрами, нито вече ще побледнее.",
                    "Но когато той види децата си, делото на ръцете Ми сред него, те ще осветят името Ми и ще осветят Светия Яковов, и ще се боят от Бога Израилев.",
                    "Тогава ония, които се заблудиха духом, ще се вразумят и тези, които роптаеха, ще приемат поука."
                ]
            },
            {
                "url": "https://www.lds.org/scriptures/bofm/2-ne/28?lang=bul",
                "name": "Глава 28",
                "summary": [
                    "В последните дни ще бъдат изградени много лъжливи църкви. Те ще проповядват лъжливи, празни и безумни учения. Поради лъжливите учители вероотстъпничеството ще изобилства. Дяволът ще вилнее в сърцата на човеците. Той ще учи на всякакъв вид лъжливи учения. Около 559–545 г. пр. Хр."
                ],
                "verses": [
                    "И сега, ето, братя мои, говорил съм ви според както Духът ме застави; затова аз знам, че всичко това ще стане със сигурност.",
                    "И нещата, които ще бъдат записани от книгата, ще имат голяма стойност за чедата човешки, особено за нашето потомство, което е остатък от дома Израилев.",
                    "Защото в този ден ще стане така, че църквите, които са изградени, но не за Господа, ще кажат една на друга: Ето, аз съм Господната; а другите също ще кажат: Аз, аз съм Господната; и тъй ще говорят всички, които изграждат църкви, но не за Господа.",
                    "И те ще се препират една с друга; а свещениците им също ще се препират един с друг и ще проповядват тяхното си учение, и ще отричат Светия Дух, Който дава изричане.",
                    "И те отричат силата Божия, на Светия Израилев и казват на народа: В нас вслушайте се и чуйте нашите учения; защото днес няма повече Бог, тъй като Господът и Изкупителят е изпълнил делото Си и е предал властта Си на човеците;",
                    "и така, вслушайте се в моите учения; ако ви кажат, че е имало чудо, извършено от ръката Господна, не го вярвайте; защото днес няма повече Бог на чудеса; Той е изпълнил делото Си.",
                    "Да, и ще има много, които ще кажат: Яжте, пийте и се веселете, защото утре ще умрем; и всичко ще върви добре за нас.",
                    "И ще има също много, които ще кажат: Яжте, пийте и се веселете, обаче имайте страх от Бога — Той ще оправдае извършването на малък грях; да, лъжете по малко, използвайте някой поради словата му, копайте яма за ближния си; и няма вреда от това; и правете всички тези неща, защото утре ще умрем; и ако бъде тъй, че ни намерят за виновни, Бог ще ни удари няколко камшика и накрая ще бъдем спасени в царството Божие.",
                    "Да, и ще има много, които ще поучават по този начин с лъжливи, празни и безумни учения и ще се възгордеят в сърцата си, и ще търсят дълбоко да скрият намеренията си от Господа; и техните дела ще бъдат в мрака.",
                    "И кръвта на светиите ще вика към Бога от земята против тях.",
                    "Да, те са се отклонили от правия път; те са се развратили.",
                    "Поради гордост и поради лъжливи учители и лъжливо учение, църквите им са станали развратни; и техните църкви са се издигнали; и поради гордост те са се издигнали.",
                    "Те ограбват бедните заради хубавите си светилища; те ограбват бедните заради скъпите си дрехи; и те преследват кротките и нищите по сърце, и поради гордостта си са се издигнали.",
                    "Те ходят коравовратни и с вдигнати глави; да, и поради гордост, и нечестие, и мерзости, и блудства те всички са се отклонили, с изключение на няколко, които са смирените последователи на Христа; при все това те са подвеждани, та в много случаи и те грешат, защото са учени на ученията на човеците.",
                    "О, мъдреци и учени, и богати, които са се издигнали в гордостта на сърцата си, и всички онези, които проповядват лъжливи учения, и всички онези, които извършват блудства и изопачават правия път Господен, горко, горко, горко на тях, казва Господ, Бог Всемогъщий, защото те ще бъдат хвърлени в пъкъла!",
                    "Горко на онези, които отстраняват праведните за нищо и хулят това, което е добро и казват, че то не струва нищо! Защото ще дойде денят, когато Господ Бог ще посети бързо жителите на земята; и в оня ден, когато са напълно узрели в беззаконие те ще погинат.",
                    "Но ето, ако жителите на земята се покаят за нечестието си и мерзостите си, те няма да бъдат унищожени, казва Господ на Силите.",
                    "Но ето, тази голяма и мерзка църква, блудницата на цялата земя, трябва да се сгромоляса на земята и голямо трябва да бъде нейното падение.",
                    "Защото царството на дявола трябва да се разтресе и онези, които му принадлежат, трябва да бъдат подтикнати към покаяние, или дяволът ще ги сграбчи с вечните си вериги и ще бъдат подтикнати към гняв, и ще погинат.",
                    "Понеже ето, в този ден той ще вилнее в сърцата на чедата човешки и ще ги подтиква към гняв срещу това, което е добро.",
                    "А други той ще усмири и ще ги приспи с плътско благополучие, тъй че те да кажат: Всичко е добре в Сион; да, Сион преуспява, всичко е добре; и тъй дяволът мами душите им и ги отвежда внимателно надолу в пъкъла.",
                    "И ето, други той ласкае, като им заявява, че няма пъкъл; и им казва: Аз не съм дявол, защото такъв няма; и тъй им шепне той в ушите, докато не ги сграбчи с ужасните си вериги, от които няма избавление.",
                    "Да, те са грабнати от смъртта и пъкъла; и смъртта, и пъкълът, и дяволът, и всички, които са били хванати от тях, ще трябва да застанат пред престола Божий и да бъдат съдени според делата им, и оттам те трябва да отидат на приготвеното за тях място — тъкмо едно езеро от огън и жупел, което е безкрайно мъчение.",
                    "Прочее, горко на оногова, комуто е леко в Сион!",
                    "Горко на оногова, който вика: Всичко е добре!",
                    "Да, горко на оногова, който се вслуша в ученията на човеците и отрича силата Божия и дара на Светия Дух!",
                    "Да, горко на оногова, който казва: Ние сме получили и нямаме нужда от нищо повече!",
                    "И накрая, горко на всички онези, които треперят и се гневят поради Божията истина! Защото ето, този, който е съграден на канарата, Той приема с радост; а онзи, който е съграден на пясъчна основа, трепери, да не би да падне.",
                    "Горко на оногова, който ще каже: Ние сме получили словото Божие и нямаме повече нужда от слово Божие, защото си имаме достатъчно.",
                    "Защото ето, така казва Господ Бог: Аз ще давам на чедата човешки ред по ред, правило след правило, тук малко и там малко; и благословени са онези, които се вслушат в Моите учения и дават ухо на Моя съвет, защото те ще се научат на мъдрост; защото на онзи, който приема, ще дам повече; а от тези, които ще рекат: Имаме достатъчно, от тях ще бъде отнето дори онова, което имат.",
                    "Проклет е този, който се уповава на човек, или прави ръката си плът, или се вслуша в ученията на човеците, освен ако ученията не им бъдат дадени чрез силата на Светия Дух.",
                    "Горко на езичниците, казва Господ Бог на Силите! Защото, макар че ще им протягам ръката Си ден след ден, те ще Ме отричат; въпреки това, Аз ще бъда милостив към тях, казва Господ Бог, ако те се покаят и дойдат при Мене; защото ръката Ми е протегната през целия ден, казва Господ Бог на Силите."
                ]
            },
            {
                "url": "https://www.lds.org/scriptures/bofm/2-ne/29?lang=bul",
                "name": "Глава 29",
                "summary": [
                    "Много езичници ще отхвърлят Книгата на Мормон. Те ще кажат: Нямаме нужда от друга Библия. Господ говори на много народи. Той ще съди света от книгите, които ще бъдат написани. Около 559–545 г. пр. Хр."
                ],
                "verses": [
                    "Но ето, ще има много в този ден, когато Аз ще започна да извършвам едно чудно дело сред тях, за да Си спомня заветите, които съм направил с чедата човешки, за да простра ръката Си отново за втори път и да възвърна Моя народ, който е от дома Израилев;",
                    "и също, за да Си спомня обещанията, които дадох на тебе, Нефи, а също и на твоя баща, че ще помня вашето потомство; и че словата на потомството ви ще произлязат от Моята уста за вашето потомство; и словата Ми ще свистят по всички краища на земята, за да бъдат като знаме за Моя народ, който е от дома Израилев.",
                    "И понеже словата Ми ще засвистят — много от езичниците ще кажат: Библия! Библия! Ние имаме Библия и не може повече да има друга Библия.",
                    "Но така казва Господ Бог: О, безумци, ще има Библия и тя ще произлезе от юдеите, Моя старозаветен народ. А как благодарят те на юдеите за Библията, която получават от тях? Да, какво искат да кажат езичниците? Помнят ли трудностите и труда, и болките на юдеите, и тяхното усърдие към Мене за донасяне спасение на езичниците?",
                    "О, вие, езичници, помните ли юдеите, Моя старозаветен народ? Не; но вие ги проклинахте и ги мразехте, и не се помъчихте да ги върнете. Но ето, Аз ще обърна всички тези неща върху вашите собствени глави; защото Аз, Господ, не съм забравил Моя народ.",
                    "Ти, безумецо, който ще кажеш: Библия, ние имаме Библия и нямаме нужда от друга Библия. Сдобили ли сте се с Библия по друг начин, освен чрез юдеите?",
                    "Не знаете ли, че има повече от един народ? Не знаете ли, че Аз, Господ, Вашият Бог, съм сътворил всички човеци и че си спомням за онези, които са на островите в морето; и че Аз управлявам в небесата горе, а също и на земята отдолу. И че Аз изпращам словото Си на чедата човешки, да, тъкмо на всички народи по земята.",
                    "Защо роптаете? Не е ли, защото ще получите още от Моето слово? Не знаете ли, че свидетелството на два народа ви е дадено като доказателство, че Аз съм Бог и че помня единия народ както и другия? Затова Аз говоря на един народ същите слова, както на друг. И когато двата народа се съединят, свидетелството на двата народа ще се съедини също.",
                    "И Аз правя това, за да докажа на мнозина, че Аз съм същият вчера, днес и навеки; и че изговарям словата Си според волята Си. И понеже Аз съм изрекъл едно слово, не трябва да мислите, че не мога да изрека друго; защото делото Ми още не е завършено, нито пък ще бъде завършено до края на човека, нито оттогава нататък, нито навеки.",
                    "Затова, понеже имате Библия, не трябва да мислите, че тя съдържа всички Мои слова, нито пък трябва да мислите, че не съм наредил да се пише повече.",
                    "Защото Аз заповядвам на всички човеци и на изток, и на запад, и на север, и на юг, и на островите в морето да пишат словата, които им казвам; защото от книгите, които ще бъдат написани, ще съдя света, всеки човек според делата му, според онова, което е написано.",
                    "Защото ето, Аз ще говоря на юдеите и те ще го напишат; и ще говоря също и на нефитите, и те ще го напишат; и ще говоря също и на другите племена от дома Израилев, които изведох надалеч, и те ще го напишат; и Аз ще говоря също на всички народи по земята, и те ще го напишат.",
                    "И ще стане така, че юдеите ще имат словата на нефитите, и нефитите ще имат словата на юдеите; и нефитите и юдеите ще имат словата на изгубените Израилеви племена, и изгубените Израилеви племена ще имат словата на нефитите и юдеите.",
                    "И ще стане така, че Моите люде, които са от дома Израилев, ще бъдат събрани у дома, в земите на техните владения; и словото Ми ще бъде събрано също в едно. И Аз ще покажа на онези, които се борят срещу словото Ми и срещу людете Ми, които са от дома Израилев, че Аз съм Бог и че Аз сключих завет с Авраама да помня потомството му навеки."
                ]
            },
            {
                "url": "https://www.lds.org/scriptures/bofm/2-ne/30?lang=bul",
                "name": "Глава 30",
                "summary": [
                    "Обърнатите езичници ще бъдат причислени към заветния народ. Много ламанити и юдеи ще повярват в словото и ще станат възхитителни. Израил ще бъде възстановен, а нечестивите — унищожени. Около 559–545 г. пр. Хр."
                ],
                "verses": [
                    "И сега, ето, възлюбени мои братя, аз бих ви говорил; защото аз, Нефи, не ще допусна да се мислите за по-праведни от езичниците. Защото ето, ако не спазвате заповедите Божии, вие всички ще погинете по същия начин; и не трябва да мислите, че поради словата, които са казани, езичниците ще бъдат напълно унищожени.",
                    "Защото ето, казвам ви, че всички езичници, които се покаят, са заветният народ Господен; и че всички юдеи, които не се покаят, ще бъдат отхвърлени; защото Господ не сключва завет с никого, освен с тези, които се покаят и повярват в Неговия Син, Който е Светият Израилев.",
                    "И сега, аз бих пророкувал още нещо относно юдеите и езичниците. Защото след като книгата, за която съм говорил, излезе наяве и бъде написана за езичниците, и запечатана отново в Господа, ще има мнозина, които ще повярват в словата, които са написани; и те ще ги занесат на остатъка от нашето потомство.",
                    "И тогава остатъкът от нашето потомство ще научи за нас, как излязохме от Ерусалим и че те са потомци на юдеите.",
                    "И Евангелието на Исуса Христа ще бъде провъзгласено сред тях; затова те ще бъдат възстановени в знанието на бащите си и също в знанието за Исуса Христа, което бе сред бащите им.",
                    "И тогава те ще се зарадват; защото ще узнаят, че това е тяхна благословия от ръката Божия; и люспите на мрака ще започнат да падат от очите им; и няма да отминат много поколения сред тях и те ще бъдат чист и възхитителен народ.",
                    "И ще стане така, че юдеите, които са разпръснати, също ще започнат да вярват в Христа; и ще започнат да се събират по лицето на земята; и всички тези, които повярват в Христа, ще станат също възхитителен народ.",
                    "И ще стане така, че Господ Бог ще започне делото Си сред всички народи, племена, езици и люде, за да предизвика възстановяването на Своя народ на земята.",
                    "И с праведност ще съди Господ Бог бедните и ще укорява с правота за кротките на земята. И Той ще порази земята с жезъла на устата Си, и с диханието на устните Си ще убие нечестивите.",
                    "Защото бързо идва времето, когато Господ Бог ще причини велико разделение сред людете и нечестивите Той ще унищожи; но ще пощади Своя народ, да, дори ако бъде тъй, че трябва да унищожи нечестивите с огън.",
                    "И праведността ще бъде поясът на слабините Му, и верността ще бъде поясът на хълбоците Му.",
                    "И тогава вълкът ще живее с агнето, и леопардът ще лежи с ярето, и телето, и лъвчето, и угоеното ще бъдат заедно, и малко дете ще ги води.",
                    "И кравата и мечката ще пасат, малките им ще лежат заедно и лъвът ще яде слама също както вола.",
                    "И сучещото дете ще си играе над дупката на аспид, и отбитото дете ще постави ръката си в гнездото на ехидна.",
                    "Те не ще повреждат нито унищожават по цялата Ми свята планина, защото земята ще бъде пълна със знанието за Господа, тъй както водите покриват морето.",
                    "Затова делата на всички народи ще бъдат сторени знайни; да, всички неща ще бъдат разкрити на чедата човешки.",
                    "Няма нищо тайно, което да не бъде открито; няма дело на мрака, което да не излезе наяве; и няма нищо запечатано на земята, което да не бъде разпечатано.",
                    "Затова всички неща, които са били открити на чедата човешки чрез откровение, в този ден ще бъдат разкрити; и Сатана не ще има повече власт над сърцата на чедата човешки за дълго време. И сега, възлюбени мои братя, аз слагам край на моите слова."
                ]
            },
            {
                "url": "https://www.lds.org/scriptures/bofm/2-ne/31?lang=bul",
                "name": "Глава 31",
                "summary": [
                    "Нефи разказва защо Христос беше кръстен. Човеците трябва да следват Христа, да се кръстят, да получат Светия Дух и да устоят до края, за да бъдат спасени. Покаянието и кръщението са портата към стеснената и тясна пътека. Вечният живот идва за онези, които спазват заповедите след кръщението. Около 559–545 г. пр. Хр."
                ],
                "verses": [
                    "И сега, аз, Нефи, слагам край на пророкуването си на вас, мои възлюбени братя. И аз мога да напиша само малко неща, за които знам, че ще станат със сигурност; и мога да напиша само няколко от словата на брат ми, Яков.",
                    "Затова нещата, които написах, ми стигат, с изключение на няколко слова, които трябва да кажа относно учението на Христа; и ще ви говоря ясно, според яснотата на моето пророкуване.",
                    "Защото душата ми се наслаждава на яснотата; понеже по този начин Господ Бог действа сред чедата човешки. Понеже Господ Бог дава светлина на разума и Той говори на човеците според езика им, за да разберат.",
                    "Затова аз бих желал да помните, че съм ви говорил относно онзи пророк, когото Господ ми показа, който трябва да кръсти Агнеца Божий, Който ще отнесе греховете от света.",
                    "И сега, ако Агнецът Божий, Който е свят, се нуждае да бъде кръстен с вода, за да изпълни всяка праведност, о, тогава, колко повече ние, които не сме свети, се нуждаем да бъдем кръстени, да, тъкмо с вода.",
                    "И сега, аз бих ви попитал, мои възлюбени братя, как изпълни Агнецът Божий всяка праведност, бидейки кръстен с вода?",
                    "Не знаете ли, че Той бе свят? Но макар че е свят, Той показва на чедата човешки, че според плътта Той се смирява пред Отца и свидетелства на Отца, че ще Му се подчинява в спазването на заповедите Му.",
                    "Затова, след като Той бе кръстен с вода, Светият Дух се спусна върху Него във вид на гълъб.",
                    "И това показва отново на чедата човешки стеснеността на пътеката и теснотата на портата, през която те трябва да влязат, както Той самият им е дал пример.",
                    "И Той каза на чедата човешки: Следвайте ме. Затова, мои възлюбени братя, можем ли да следваме Исуса, ако не сме готови да спазваме заповедите на Отца?",
                    "И Отец ни каза: Покайте се, покайте се и бъдете кръстени в името на Моя Възлюбен Син.",
                    "А също и гласът на Сина дойде до мене, казвайки: Който се кръсти в Мое име, на него Отец Ми ще даде Светия Дух, както на Мене; затова следвайте Ме и правете това, което сте Ме виждали Аз да правя.",
                    "Ето защо, мои възлюбени братя, аз знам, че ако следвате Сина с цялостно намерение в сърцето, без лицемерие и без измама пред Бога, но с искрена цел, покайвайки се за греховете си и свидетелствайки на Отца, че сте готови да вземете върху си името на Христа чрез кръщение, да, като последвате вашия Господ и Спасител във водата според словото Му, ето, тогава вие ще получите Светия Дух; да, тогава идва кръщението с огън и със Светия Дух, и тогава вие ще може да говорите с езика на ангелите и да въздавате хваления на Светия Израилев.",
                    "Но ето, мои възлюбени братя, тъй гласът на Сина дойде към мене, казвайки: След като сте се покаяли за греховете си чрез кръщението с вода и сте засвидетелствали на Отца, че искате да пазите заповедите Ми, и след като сте приели кръщението с огън и със Светия Дух и можете да говорите на нов език, да, тъкмо на езика на ангелите, и ако след всичко това се отречете от Мене, по-добре би било за вас да не бяхте Ме познавали въобще.",
                    "И чух глас от Отца, казвайки: Да, словата на Моя Възлюбен са истинни и верни. Този, който устои до края, същият ще бъде спасен.",
                    "И сега, мои възлюбени братя, така аз знам, че ако човек не устои до края, следвайки примера на Сина на живия Бог, той не може да бъде спасен.",
                    "Затова вършете нещата, за които съм ви казал, че съм виждал, че Вашият Господ и Изкупител трябва да върши; защото за тази цел те са ми били показани, за да знаете портата, през която трябва да влезете. Защото портата, през която трябва да влезете, е покаянието и кръщението с вода; и тогава идва опрощението на греховете ви чрез огън и чрез Светия Дух.",
                    "И тогава вие сте в тази стеснена и тясна пътека, която води към вечен живот; да, вие сте влезли през портата; вие сте направили това според заповедите на Отца и Сина; и вие сте приели Светия Дух, Който свидетелства за Отца и Сина, в изпълнението на обещанието, което Той е дал, че ако влезете през този път, ще получите.",
                    "И сега, мои възлюбени братя, след като бъдете в тази стеснена и тясна пътека, аз бих попитал дали всичко е сторено? Ето, аз ви казвам: Не! Защото вие не сте отишли толкова далеч иначе, освен чрез словото на Христа, с непоклатима вяра в Него, уповаващи се изцяло на заслугите на Този, Който е могъщ да спасява.",
                    "Затова вие трябва да бързате напред с увереност в Христа, имайки съвършена светла надежда и любов към Бога и към всички човеци. Затова, ако бързате напред, угощавайки се със словото Христово и устоите до края, ето, така казва Отец: Вие ще имате вечен живот.",
                    "И сега, ето, мои възлюбени братя, този е пътят; и не е даден под небето друг път, нито друго име, чрез които човек може да бъде спасен в царството Божие. И сега, ето, това е учението на Христа, и е единственото и истинско учение на Отца, и на Сина, и на Светия Дух, които са един Бог без край. Амин."
                ]
            },
            {
                "url": "https://www.lds.org/scriptures/bofm/2-ne/32?lang=bul",
                "name": "Глава 32",
                "summary": [
                    "Ангелите говорят чрез силата на Светия Дух. Човеците трябва да се молят и да получат знание за себе си чрез Светия Дух. Около 559–545 г. пр. Хр."
                ],
                "verses": [
                    "И сега, ето, мои възлюбени братя, аз мисля, че вие размишлявате по малко в сърцата си относно това, което трябва да правите, след като сте влезли в пътя. Но ето, защо размишлявате за тези неща в сърцата си?",
                    "Не си ли спомняте, че ви казах, че след като сте приели Светия Дух, вие ще можете да говорите с езика на ангелите? И сега, как бихте могли да говорите с езика на ангелите, ако не чрез Светия Дух?",
                    "Ангелите говорят чрез силата на Светия Дух; затова те говорят словата на Христа. Ето защо, аз ви казах, угощавайте се със словата на Христа; защото ето, словата на Христа ще ви кажат всичко това, което трябва да правите.",
                    "Ето защо, ако след като ви казах сега тези слова, вие не можете да ги разберете, това ще е, защото не питате, нито пък чукате. Ето защо, вие не сте доведени в светлината, а трябва да погинете в тъмнината.",
                    "Защото ето, аз ви казвам отново, че ако желаете да влезете в пътя и приемете Светия Дух, Той ще ви покаже всичко, което трябва да правите.",
                    "Ето, това е учението на Христа и няма да бъде дадено друго учение, докато Той не ви се яви в плътта. И когато Той ви се яви в плътта, нещата, които Той ще ви каже, вие ще трябва да съблюдавате.",
                    "И сега, аз, Нефи, не мога да кажа повече и Духът спира говора ми и съм оставен да скърбя поради неверието и нечестието, и невежеството, и коравовратието на човеците; защото те не желаят да търсят знание, нито да разберат великото знание, когато им се дава в яснота, точно толкова ясно, колкото словото може да бъде.",
                    "И сега, мои възлюбени братя, аз чувствам, че вие още размишлявате в сърцата си и това ме кара да скърбя, че трябва да ви говоря за това нещо. Защото ако искахте да се вслушате в Духа, който учи човека да се моли, щяхте да знаете, че трябва да се молите, защото злият дух не учи човека да се моли, а го учи, че не трябва да се моли.",
                    "Но ето, аз ви казвам, че трябва да се молите винаги и да не губите сили; и нищо да не правите за Господа, без да започнете преди всичко с молитва към Отца в името на Христа, та Той да посвети начинанието ви на вас самите, така че начинанието да бъде за благосъстоянието на душите ви."
                ]
            },
            {
                "url": "https://www.lds.org/scriptures/bofm/2-ne/33?lang=bul",
                "name": "Глава 33",
                "summary": [
                    "Словата на Нефи са истинни. Те свидетелстват за Христа. Онези, които повярват в Христа, ще повярват и в словата на Нефи, които ще бъдат свидетелство пред съдилището. Около 559–545 г. пр. Хр."
                ],
                "verses": [
                    "И сега, аз, Нефи, не мога да напиша всички неща, които бяха проповядвани сред моя народ; нито пък съм така могъщ в писането, както в говоренето; понеже когато човек говори чрез Силата на Светия Дух, Силата на Светия Дух отправя неговите слова в сърцата на чедата човешки.",
                    "Но ето, има много от тях, които вкоравяват сърцата си против Светия Дух, така че Той няма място в тях; затова те отхвърлят много от нещата, които са написани и ги считат за нищо.",
                    "Но аз, Нефи, съм написал това, което съм написал, и го считам от голяма стойност, особено за моя народ. Защото аз се моля непрестанно за тях денем и очите ми мокрят възглавницата през нощта заради тях; и аз призовавам Бога с вяра и знам, че Той ще чуе жалбата ми.",
                    "И знам, че Господ Бог ще освети молитвите ми за щастието на моя народ. И словата, които съм написал в слабост, ще бъдат направени силни за тях; защото те ги подтикват да вършат добро; запознават ги с нещата за бащите им; те говорят за Исуса и ги убеждават да повярват в Него, и да устоят до края, което е живот вечен.",
                    "И те говорят строго срещу греха, според яснотата на истината; затова никой човек не ще се разгневи на словата, които съм написал, освен ако не е от духа на дявола.",
                    "Аз тържествувам в яснотата; аз тържествувам в истината; аз тържествувам в моя Исус, защото Той е откупил душата ми от пъкъла.",
                    "Аз имам милосърдие към моя народ и голяма вяра в Христа, че ще срещна много души, неопетнени пред съдийския Му престол.",
                    "Имам милосърдие към юдеина — когато казвам юдеин, искам да кажа тези, от които аз дойдох.",
                    "Аз имам милосърдие и към езичниците. Но ето, не мога да се надявам за никого от тях, освен ако не се помирят в Христа и влязат през тясната порта, и ходят по стеснената пътека, която води към живота, и постоянстват в пътя до края на деня на изпитанието.",
                    "И сега, мои възлюбени братя, и вие също, юдеи, и вие от всички краища на земята, вслушайте се в тези слова и повярвайте в Христа; и ако не повярвате в тези слова, повярвайте в Христа. И ако вие повярвате в Христа, вие ще повярвате в тези слова, защото те са словата на Христа, и Той ми ги е дал; и те учат всички човеци, че трябва да вършат добро.",
                    "И дали те са словата на Христа, съдете вие, защото Христос ще ви покаже със сила и с голяма слава в последния ден, че те са Неговите слова; и вие, и аз ще застанем лице срещу лице пред Неговия съд; и вие ще знаете, че аз съм получил от Него заповед да напиша тези неща, въпреки моята слабост.",
                    "И аз се моля на Отца в името на Христа, щото много от нас, ако не и всички, да бъдем спасени в Неговото царство в този велик и последен ден.",
                    "И сега, мои възлюбени братя, всички тези, които сте от дома Израилев, и вие от всички земни краища, аз ви говоря както гласа на някой, който вика от пръстта: Сбогом, докато дойде този велик ден.",
                    "И вие, които не вземате от Божията добрина, не почитате словата на юдеите, и също и моите слова, и словата, които ще излязат от устата на Агнеца Божий, ето, казвам ви вечно сбогом, понеже тези слова ще ви осъдят в последния ден.",
                    "Защото, каквото запечатам на земята, ще бъде изкарано срещу вас в съдилището; защото така ми заповяда Господ и аз трябва да се подчинявам. Амин."
                ]
            }
        ],
        "summary": [
            "Разказ за смъртта на Лехий. Нефиевите братя се бунтуват против него. Господ предупреждава Нефи да тръгне в пустошта. Неговите пътувания в пустошта и тъй нататък."
        ],
        "text": null
    },
    {
        "url": "https://www.lds.org/scriptures/bofm/jacob?lang=bul",
        "id": "jacob",
        "full_localized_name": "Яков",
        "has_chapters": true,
        "chapters": [
            {
                "url": "https://www.lds.org/scriptures/bofm/jacob/1?lang=bul",
                "name": "Глава 1",
                "summary": [
                    "Яков и Иосиф се опитват да убедят човеците да повярват в Христа и да спазват Неговите заповеди. Нефи умира. Нечестието преобладава между нефитите. Около 544–421 г. пр. Хр."
                ],
                "verses": [
                    "Защото ето, стана така, че бяха изминали петдесет и пет години от времето, когато Лехий напусна Ерусалим; затова Нефи даде на мене, Яков, заповед относно малките плочи, върху които са издълбани тези неща.",
                    "И той даде заповед на мене, Яков, да напиша на тези плочи някои от нещата, които аз смятах за най-ценни; че не трябва да засягам подробно, а само накратко историята на този народ, наречен народа на Нефи.",
                    "Защото той каза, че историята на неговия народ трябва да бъде издълбана върху други негови плочи и че трябва да запазя тези плочи и ги предам на моето потомство, от поколение на поколение.",
                    "И че ако има проповед, която е свещена, или откровение, което е велико, или пророчество, аз трябва да издълбая най-важното от тях и да пиша за тях на тези плочи толкова, колкото е възможно заради Христа и заради народа ни.",
                    "Защото поради вярата и голямата загриженост, наистина ни бяха изявени неща относно нашия народ, които неща трябваше да им се случат.",
                    "И имахме също много откровения и духа на многобройни пророчества; затова ние знаехме за Христа и за царството Му, което трябва да дойде.",
                    "Затова ние се трудехме усърдно сред людете ни, за да ги убедим да дойдат в Христа и да вземат от Божията добрина, за да могат да влязат в Неговия покой, освен ако по някакъв начин в яростта Си Той не ги закълне да не влизат, както при бунта в дните на изкушение, докато чедата Израилеви бяха в пустошта.",
                    "Затова да беше дал Бог да можем да убедим всички човеци да не се бунтуват срещу Бога и да не Го предизвикват към гняв, а всички човеци да повярват в Христа и видят смъртта Му, и изстрадат кръста, и понесат срама на света; затова аз, Яков, вземам върху си изпълнението на заповедта на моя брат Нефи.",
                    "Сега, Нефи започна да остарява и видя, че скоро ще умре; затова той помаза един човек да стане цар и управител на народа му, според царуването на царете.",
                    "Тъй като Нефи беше много обичан от народа си, защото той им беше голям защитник и беше използвал меча на Лаван за тяхна отбрана, и се беше трудил за благоденствието им във всичките си дни;",
                    "ето защо, народът пожела да запази в паметта си името му. И всеки, който щеше да царува на негово място след него, щеше да бъде наричан втори Нефи, трети Нефи и тъй нататък, според царуването на царете; и така ги наричаше народът, каквито и да бяха имената им.",
                    "И стана така, че Нефи умря.",
                    "Сега людете, които не бяха ламанити, бяха нефити; при все това те бяха наричани нефити, яковити, иосифити, зорамити, ламанити, лемуилити и исмаилити.",
                    "Но аз, Яков, отсега нататък няма да ги различавам с тези имена, но ще наричам ламанити тези, които се опитват да унищожат народа на Нефи, а онези, които са приятелски на Нефи, ще наричам нефити или народа на Нефи, според царуването на царете.",
                    "И сега стана така, че през царуването на втория цар, народът на Нефи започна да става коравосърдечен и да се отдава донякъде на нечестиви навици, такива като на Давид в древността, който желаеше много жени и наложници, а също и Соломон, неговият син.",
                    "Да, и те започнаха да търсят също много злато и сребро, и започнаха донякъде да се издигат в гордост.",
                    "Ето защо, аз, Яков, им предадох тези слова, с които ги поучавах в храма, като първо бях получил поръчение от Господа.",
                    "Защото аз, Яков, и брат ми Иосиф бяхме посветени за свещеници и учители на тези люде от ръката на Нефи.",
                    "И ние увеличавахме службата си към Господа, вземайки върху си отговорността да поемем върху собствените си глави греховете на людете, ако не ги учим на словото Божие с цялото си усърдие; ето защо, поради това, че се трудехме усилено, тяхната кръв нямаше да дойде върху одеждите ни; иначе тяхната кръв щеше да дойде върху одеждите ни и ние нямаше да бъдем намерени неопетнени в последния ден."
                ]
            },
            {
                "url": "https://www.lds.org/scriptures/bofm/jacob/2?lang=bul",
                "name": "Глава 2",
                "summary": [
                    "Яков изобличава сребролюбието, гордостта и нецеломъдрието. Човеците могат да търсят богатство, за да помагат на ближните си. Яков порицава неразрешения обичай на многобрачието. Господ се наслаждава на целомъдрието на жените. Около 544–421 г. пр. Хр."
                ],
                "verses": [
                    "Словата, които Яков, братът на Нефи, изрече на народа на Нефи след смъртта на Нефи.",
                    "Сега, възлюбени мои братя, аз, Яков, съгласно отговорността, която имам пред Бога да увелича службата си със здрав разум и за да мога да пречистя одеждите си от греховете ви, възлизам в храма, за да мога да ви провъзглася Божието слово.",
                    "И вие самите знаете, че досега съм бил усърден в изпълнението на отговорностите на моето призвание; но днес аз съм натоварен с много по-голямо желание и загриженост за благосъстоянието на вашите души, отколкото съм бил преди.",
                    "Защото ето, досега вие сте се подчинявали на словото Господне, което аз съм ви давал.",
                    "Но ето, вслушайте се в мене и знайте, че с помощта на Всесилния Творец на небето и земята аз мога да кажа какви са помислите ви, как вие започвате да се трудите в грях, който грях ми се струва много мерзък, да, и мерзък пред Бога.",
                    "Да, това натъжава душата ми и ме кара да се свивам от срам в присъствието на моя Създател, че трябва да ви свидетелствам за нечестието на сърцата ви.",
                    "И ме натъжава също и това, че трябва да използвам толкова строгост в словата си относно вас в присъствието на жените и децата ви, чиито чувства пред Бога са извънредно нежни, целомъдрени и накърними, което е угодно на Бога.",
                    "И предполагам, че те са възлезли тука, за да чуят приятното Божие слово, да, словото, което изцелява ранената душа.",
                    "Затова душата ми е обременена, че съм заставен, съгласно строгата заповед, която получих от Бога, да ви увещавам според вашите престъпления, а това увеличава раните на тези, които са вече ранени, вместо да ги утеши и да изцели раните им; а онези, които не са били наранени, вместо да се угощават с приятното слово Божие, ками пробождат сърцата им и нараняват нежните им души.",
                    "Но въпреки величието на задачата, аз трябва да действам според строгите Божии заповеди и да ви кажа за вашето нечестие и мерзости в присъствието на чистосърдечни и съкрушени по сърце, под проницателния поглед на Всемогъщия Бог.",
                    "Ето защо, аз трябва да ви кажа истината според яснотата на словото Божие. Защото ето, когато попитах Господа, така дойде словото до мене, казвайки: Якове, стани и иди утре в храма, и провъзгласи на людете словото, което ще ти дам.",
                    "И сега, ето, възлюбени мои братя, словото, което ви провъзгласявам е, че голям брой измежду вас започнаха да търсят злато и сребро, и всякакъв вид скъпоценни руди, с които тази земя, която е земята на обета за вас и потомството ви, изобилства в големи количества.",
                    "И ето че провидението ви се усмихна най-благосклонно и вие сте се сдобили с големи богатства; и понеже някои от вас се сдобиха по-изобилно от вашите братя, вие сте издигнати в гордостта на сърцата си и ходите коравовратни и с вдигнати глави заради скъпите си одежди. Вие преследвате братята си, защото предполагате, че сте по-добри от тях.",
                    "И сега, братя мои, мислите ли, че Бог ви оправдава в това? Ето, казвам ви: Не! Но Той ви осъжда и ако вие упорствате в тези неща, Неговите възмездия трябва бързо да ви сполетят.",
                    "О, дано Той ви покаже, че може да ви прониже и че само с един поглед на окото Си може да ви събори в праха!",
                    "О, дано Той ви отърве от това беззаконие и мерзост! О, дано се вслушате в словото на заповедите Му и не позволите тази гордост на сърцата ви да унищожи вашите души.",
                    "Мислете за братята си като за себе си и бъдете дружелюбни с всички и щедри с богатството си, така че те да може да бъдат богати като вас!",
                    "Но преди да потърсите богатства, потърсете царството Божие!",
                    "И след като сте получили надежда в Христа, ще се сдобиете и с богатства, ако ги търсите; но ще ги търсите с намерение да вършите добро — да облечете голите, да нахраните гладните, да освободите пленниците и да дадете помощ на болните и страдащите!",
                    "И сега, братя мои, аз ви говорих за гордостта; и тези от вас, които са наскърбили ближния си и са го преследвали, защото бяха горделиви в сърцата си с нещата, които Бог им е дал, какво ще кажат те за нея?",
                    "Не предполагате ли, че такива дела са мерзки за Този, Който сътвори всяка плът? И едното същество е толкова ценно в очите Му, колкото и другото. И всяка плът е от праха; и Той ги е сътворил с една-единствена цел — да спазват заповедите Му и да Го прославят навеки.",
                    "И сега, аз свършвам да ви говоря за тази гордост. И ако не беше тъй, че трябва да ви говоря относно едно по-голямо престъпление, сърцето ми щеше много да се радва за вас.",
                    "Но словото Божие ме обременява поради вашите огромни престъпления. Защото ето, така казва Господ: Тези люде започват да изпадат в беззаконие, те не разбират светите писания, защото се опитват да се оневинят за извършването на блудства с нещата, които са написани за Давид и Соломон, неговия син.",
                    "Ето, Давид и Соломон наистина имаха много жени и наложници и това нещо беше мерзко пред Мен, казва Господ.",
                    "Затова, така казва Господ, Аз изведох тези люде от земята на Ерусалим чрез силата на ръката Ми, за да Си въздигна един праведен клон от плода на Иосифовите слабини.",
                    "Затова Аз, Господ Бог, не ще допусна тези люде да постъпват като онези в миналото.",
                    "Ето защо, братя мои, чуйте ме и се вслушайте в словото Господне: Защото никой мъж от вас не трябва да има повече от една жена, и никакви наложници той не може да има.",
                    "Защото Аз, Господ Бог, се наслаждавам на целомъдрието на жените. И блудствата са мерзост пред Мен; така казва Господ на Силите.",
                    "Затова тези люде трябва да спазват заповедите Ми, казва Господ на Силите, иначе проклета да бъде земята заради тях.",
                    "Защото, казва Господ на Силите, ако искам да Си въздигна потомство, Аз ще заповядам на Моя народ; иначе те ще се вслушат в тези неща.",
                    "Защото ето, Аз, Господ, видях скръбта и чух плача на дъщерите на Моя народ в земята на Ерусалим, да, по всички земи на Моя народ, поради нечестието и мерзостите на техните съпрузи.",
                    "И Аз не ще позволя, казва Господ на Силите, риданията на красивите дъщери на този народ, който изведох от земята на Ерусалим, да възлизат до Мене срещу мъжете на Моя народ, казва Господ на Силите.",
                    "Защото те не ще отведат в плен дъщерите на Моя народ заради нежността им, иначе ще ги посетя с тежко проклятие, даже до унищожение, защото те не трябва да вършат блудства като онези в миналото, казва Господ на Силите.",
                    "И сега, ето, братя мои, вие знаете, че тези заповеди бяха дадени на баща ни, Лехий; ето защо, вие сте ги знаели отпреди и дойдохте под голямо осъждане, защото извършихте това, което не трябваше да извършвате.",
                    "Ето, вие сте извършили по-големи беззакония от ламанитите, нашите братя. Вие съкрушихте сърцата на нежните си съпруги и загубихте доверието на децата си поради дадените им от вас лоши примери; и риданията на сърцата им се въздигат до Бога против вас. И заради строгостта на словото Божие, което идва срещу вас, много сърца погинаха, пронизани с дълбоки рани."
                ]
            },
            {
                "url": "https://www.lds.org/scriptures/bofm/jacob/3?lang=bul",
                "name": "Глава 3",
                "summary": [
                    "Чистите по сърце получават приятното Божие слово. Праведността на ламанитите превъзхожда тази на нефитите. Яков предупреждава да няма изневяра, похотливост и всякакъв грях. Около 544–421 г. пр. Хр."
                ],
                "verses": [
                    "Но ето, аз, Яков, бих искал да говоря на вас, които сте чисти по сърце. Погледнете към Бога с непоколебимост на разума, молете Му се с извънредна вяра и Той ще ви утеши в огорченията ви, и ще защити вашето дело, и ще изпрати правосъдие върху онези, които търсят унищожението ви.",
                    "О, всички вие, които сте чисти по сърце, вдигнете главите си и приемете приятното слово Божие, угощавайте се с Неговата любов, защото това ще ви бъде навеки достъпно, ако сте непоколебими в съзнанието си.",
                    "Но горко, горко на вас, които не сте чистосърдечни, които сте нечисти този ден пред Бога, защото ако не се покаете, земята е прокълната заради вас; и ламанитите, които не са нечисти като вас, въпреки че са проклети с тежко проклятие, ще ви бичуват чак до унищожение.",
                    "И бързо идва времето когато, освен ако не се покаете, те ще притежават земята на наследството ви и когато Господ Бог ще отведе праведните измежду вас.",
                    "Ето, ламанитите, вашите братя, които вие мразите заради нечистотата им и проклятието, което е паднало върху кожата им, са по-праведни от вас; защото те не забравиха заповедта Господна, която беше дадена на баща ни — че трябва да имат само една жена и да нямат никакви наложници, и че между тях не трябва да се извършват блудства.",
                    "И сега, тази заповед те съблюдават да спазват и затова поради това съблюдаване в спазването на тази заповед, Господ Бог не ще ги унищожи, но ще бъде милостив към тях; и един ден те ще станат благословен народ.",
                    "Ето, техните съпрузи обичат съпругите си и съпругите обичат съпрузите си; и мъжете и жените обичат децата си; и неверието им, и омразата им към вас са поради беззаконието на бащите им; и тъй, в какво вие сте по-добри от тях в очите на вашия велик Творец?",
                    "О, братя мои, боя се, че освен ако не се покаете за греховете си, тяхната кожа ще бъде по-бяла от вашата, когато бъдете доведени с тях пред престола Божий.",
                    "Затова една заповед ви давам, която е словото Божие: Да не ги повече хулите поради тъмнотата на кожата им; нито да ги хулите повече заради нечистотата им; но да си спомните вашата собствена нечистота и да си спомните, че тяхната нечистота дойде заради бащите им.",
                    "Затова вие ще си спомняте за децата си и как сте натъжили сърцата им с дадения им от вас пример; и спомнете си също, че можете поради нечистотата си да доведете децата си до унищожение и греховете им да бъдат струпани върху вашите глави в последния ден.",
                    "О, братя мои, вслушайте се в словата ми; събудете способностите на душата си; разтърсете се, за да се събудите от мъртвешкия сън, освободете се от болките на пъкъла, за да не станете ангели на дявола и да не бъдете хвърлени в онова езеро от огън и жупел, което е втората смърт.",
                    "И сега, аз, Яков, казах много неща на народа на Нефи, предупреждавайки ги срещу изневярата, похотливостта и всякакъв вид грях, като им разказах за ужасните последствия от тях.",
                    "И даже една стотна част от постъпките на тези люде, които започнаха да стават многобройни, не може да бъде записана върху тези плочи; но много от техните постъпки са записани на по-големите плочи и войните им, и раздорите им, и царуването на царете им.",
                    "Тези плочи се наричат плочи на Яков и бяха направени от ръката на Нефи. И аз слагам край на тези слова."
                ]
            },
            {
                "url": "https://www.lds.org/scriptures/bofm/jacob/4?lang=bul",
                "name": "Глава 4",
                "summary": [
                    "Всички пророци са се покланяли на Отца в името на Христа. Авраамовото жертвоприношение на Исаак е по подобие на Бога и Неговия единороден Син. Човеците трябва да се помирят в Бога чрез Единението. Юдеите ще отхвърлят основния камък. Около 544–421 г. пр. Хр."
                ],
                "verses": [
                    "Сега ето, стана така, че аз, Яков, служих много на моя народ чрез словото и мога да запиша само малка част от моите слова, поради трудността да издълбаем словата си върху плочи; и ние знаем, че нещата, които са издълбани на плочите, трябва да останат.",
                    "Но каквото и да запишем, освен ако не е върху плочи, трябва да бъде изгубено и да изчезне; но можем да запишем на плочите няколко слова, които ще дадат на децата ни, а също и на възлюбените ни братя, някои малки знания за нас самите или относно бащите им.",
                    "Сега, за това ние се радваме и се трудим усърдно да издълбаем тези слова върху плочи, надявайки се, че нашите възлюбени братя и децата ни ще ги получат с благодарни сърца и ще ги прочетат, за да научат за своите първи родители с радост, а не със скръб или с презрение.",
                    "Защото с това намерение сме написали тези неща, че те да знаят, че ние знаехме за Христа, и че се надявахме на славата Му няколкостотин години преди Неговото пришествие; и че не само ние самите се надявахме на славата Му, но също и всички свети пророци, които бяха преди нас.",
                    "Ето, те вярваха в Христа и се кланяха на Отца в Негово име, също както и ние се кланяме на Отца в Негово име. И с това намерение ние спазваме закона на Моисей, който насочва душите ни към Него; и поради тази причина това ни е посветено за праведност, също както беше вменено на Авраама в пустошта да се подчини на заповедите Божии, принасяйки сина си Исаак в жертва, което е по подобие на Бога и на Неговия Единороден Син.",
                    "Затова ние изучаваме пророците и имаме много откровения, и духа на пророчеството; и като имаме всички тези свидетелства, ние получаваме надежда и вярата ни става непоклатима дотолкова, че можем наистина да заповядваме в името на Исуса и дори дърветата ни се подчиняват, или планините, или вълните на морето.",
                    "При все това Господ Бог ни показва нашата слабост, за да можем да разберем, че само чрез Неговата благодат и Неговите велики благоволения чедата човешки имаме силата да вършим тези неща.",
                    "Ето, велики и чудни са делата Господни! Колко неведоми са дълбочините на Неговите тайнства; и е невъзможно за човек да намери всичките Му пътища. И никой човек не познава пътищата Му, освен ако те не му бъдат открити; затова, братя, не презирайте откровенията Божии.",
                    "Защото ето, чрез силата на Неговото слово човекът дойде на лицето на земята, която земя бе сътворена чрез силата на Неговото слово. Защото ако Бог можа да рече и светът да бъде, и да рече, и човекът да бъде сътворен, о, тогава, защо Той да не може да заповядва на земята или на създаденото от Неговите ръце по нейното лице, според волята и желанието Си?",
                    "Затова, братя, не се опитвайте да съветвате Господа, но вземайте съвет от ръката Му. Защото ето, вие самите знаете, че Той съветва с мъдрост и с правосъдие, и с велика милост всичко, създадено от Него.",
                    "Ето защо, възлюбени мои братя, помирете се с Него чрез единението на Христа, Неговия Единороден Син, и ще можете да получите възкресение според силата на възкресението, която е в Христа, и ще бъдете представени на Бога като първите плодове на Христа, имащи вяра и добили добра надежда в славата Му, преди Той да се яви в плътта.",
                    "И сега, възлюбени, не се чудете, че ви казвам тези неща; понеже защо да не говорим за единението на Христа и да не постигнем съвършено знание за Него, та да постигнем знание за възкресението и идния свят?",
                    "Ето, братя мои, този, който пророкува, нека да пророкува така, че човеците да го разбират, понеже Духът казва истината и не лъже. Затова той говори за нещата такива, каквито са в действителност и каквито ще станат в действителност, затова тези неща са ни изявени ясно за спасението на душите ни. Но ето, ние не сме единствените свидетели за тези неща, защото Бог ги изрече също на пророците от древността.",
                    "Но ето, юдеите бяха коравовратен народ; и те презираха ясните слова и убиваха пророците, и търсеха неща, които не можеха да разберат. Затова поради слепотата им, която слепота дойде от гледането им оттатък знака, те трябва непременно да паднат; защото Бог им е отнел яснотата Си и им е предал много неща, които те не могат да разберат, защото те го пожелаха. И понеже те го пожелаха, Бог го стори, така че да се препънат.",
                    "И сега, аз, Яков, съм подбуден от Духа да пророкувам; и аз усещам под въздействията на Духа, Който е в мен, че поради препъването си юдеите ще отхвърлят камъка, върху който можеха да градят и който щеше да им бъде сигурна основа.",
                    "Но ето, според Светите писания този камък ще стане великата, последна и единствена сигурна основа, върху която юдеите ще могат да градят.",
                    "И сега, възлюбени мои, как е възможно за тях, след като отхвърлиха сигурната основа, да могат някога да градят върху нея, така че тя да стане глава на ъгъла им?",
                    "Ето, възлюбени мои братя, аз ще ви разкрия това тайнство, освен ако по някакъв начин не се разтърся от моята непоколебимост в Духа и не се препъна поради прекалената ми загриженост за вас."
                ]
            },
            {
                "url": "https://www.lds.org/scriptures/bofm/jacob/5?lang=bul",
                "name": "Глава 5",
                "summary": [
                    "Яков цитира Зенос относно алегорията за питомното и дивото маслиново дърво. Те са подобие на Израил и езичниците. Разпръсването и събирането на Израил са описани предварително. Намеква се за нефитите, ламанитите и целия Израилев дом. Езичниците ще бъдат присадени към Израил. Накрая лозето ще бъде изгорено. Около 544–421 г. пр. Хр."
                ],
                "verses": [
                    "Ето, братя мои, не си ли спомняте да сте чели словото на пророка Зенос, което той изрече на дома Израилев, казвайки:",
                    "Вслушай се, о, доме Израилев, и чуй моите слова, слова на пророк Господен.",
                    "Защото ето, така казва Господ, Аз ще те оприлича, о, доме Израилев, на едно облагородено маслиново дърво, което един човек взе и отгледа в лозето си, и то порасна, и остаря, и започна да гние.",
                    "И стана така, че господарят на лозето излезе и видя, че неговото маслиново дърво започва да гние; и той каза: Аз ще го окастря и ще го окопая, и ще го подхраня, за да може да прорасте с млади и нежни клонки и да не погине.",
                    "И стана така, че той го окастри и го окопа, и го подхрани според словото си.",
                    "И стана така, че след много дни то започна да прораства по малко с млади и нежни клонки; но ето, главният му връх започна да погива.",
                    "И стана така, че господарят на лозето го видя и каза на слугата си: Много ми е мъчно, че трябва да загубя това дърво; затова иди и откъсни клони от диво маслиново дърво и ми ги донеси тука; и ще изрежем тези главни клони, които започват да вехнат, и ще ги хвърлим в огъня, за да бъдат изгорени.",
                    "И ето, казва Господарят на лозето, аз ще махна много от тези млади и нежни клонки и ще ги присадя там, където желая; и не е важно ако бъде тъй, че коренът на това дърво погине, аз мога да си запазя плода му; затова аз ще взема тези млади и нежни клонки и ще ги присадя там, където желая.",
                    "Ти вземи клоните на дивото маслиново дърво и ги присади на тяхно място; и тези, които отскубнах, ще хвърля в огъня и ще ги изгоря, за да не обременяват земята на лозето ми.",
                    "И стана така, че слугата на Господаря на лозето направи според заповедта на Господаря на лозето и присади клоните на дивото маслиново дърво.",
                    "И Господарят на лозето нареди, че то трябва да се окопае, да се подкастри и натори, казвайки на слугата си: Много ми е мъчно, че трябва да изгубя това дърво; затова аз направих това, за да мога по възможност да запазя корените му да не погинат, за да мога да ги запазя за себе си.",
                    "Затова върви по пътя си; грижи се за дървото и го подхранвай според словата ми.",
                    "И тези тука ще поставя в най-ниската част на лозето, където желая, и това не е важно за тебе; и аз го правя, за да запазя за себе си естествените клони на дървото; и също за да мога да си съхраня плода му за подходящото време, защото ми е мъчно, че трябва да изгубя това дърво и плода му.",
                    "И стана така, че Господарят на лозето си тръгна по своя път и скри естествените клони на питомното маслиново дърво в най-ниските части на лозето, едните тука, другите там, според волята и желанието си.",
                    "И стана така, че мина дълго време и Господарят на лозето каза на своя слуга: Ела, нека слезем в лозето, за да поработим в него.",
                    "И стана така, че Господарят на лозето и слугата му слязоха в лозето, за да поработят. И стана така, че слугата каза на Господаря си: Ето, гледай тука, погледни дървото.",
                    "И стана така, че Господарят на лозето погледна и видя дървото, на което бяха присадени дивите маслинови клони; и то беше покарало и започнало да дава плод. И той видя, че дървото е добро; и неговият плод беше като естествения плод.",
                    "И той каза на слугата: Ето, клоните на дивото дърво са поели влагата от корена му, така че коренът му произведе много сила; и поради голямата сила на корена му, дивите клони народиха облагороден плод. Сега, ако ние не бяхме присадили тези клони, дървото щеше да погине. А сега ето, аз ще събера много плод, който е роден от дървото; и ще си съхраня плода му за подходящото време.",
                    "И стана така, че Господарят на лозето каза на слугата: Ела, нека да отидем в най-ниската част на лозето, за да видим дали естествените клони на дървото не са дали също много плод, за да мога да си съхраня плода му за подходящото време.",
                    "И стана така, че те отидоха там, където Господарят беше скрил естествените клони на дървото, и той каза на слугата: Погледни тези; и той видя, че първият беше народил много плод, и видя също, че беше добър. И каза на слугата: Вземи от плода му и го съхрани за походящото време, за да може да го запазя за себе си; защото ето, каза той, аз го подхранвах през цялото това време и той роди много плод.",
                    "И стана така, че слугата каза на Господаря си: Защо дойде да посадиш тука това дърво или този клон от дървото? Защото ето, това беше най-лошото място от цялата земя на лозето ти.",
                    "И Господарят на лозето му каза: Не ме съветвай; аз знаех, че това беше лошо парче земя; затова ти казах, че го подхранвах толкова дълго време и ти виждаш, че то е дало много плод.",
                    "И стана така, че Господарят на лозето каза на слугата си: Погледни тука; ето, аз посадих също и друг клон от дървото; а ти знаеш, че това парче земя беше по-лошо от първото. Но погледни дървото. Подхранвах го дълго време и то е родило много плод; затова събери го и го съхрани за подходящото време, че да мога да си го запазя.",
                    "И стана така, че Господарят на лозето каза отново на слугата: Погледни там и виж също този друг клон, който съм посадил; виж, че и него съм подхранвал и че и той е родил плод.",
                    "И той каза на слугата: Погледни тука и виж последния. Ето, аз съм го посадил на добро парче земя; и съм го подхранвал толкова дълго време и само една част от дървото е родила питомен плод, а другата част от дървото е родила див плод; а при това аз го подхранвах като другите.",
                    "И стана така, че Господарят на лозето каза на слугата: Отрежи клоните, които не са родили добър плод и ги изхвърли в огъня.",
                    "Но ето, слугата му каза: Нека го окастрим и го окопаем наоколо, и го подхраним още малко и може би то ще ти роди добър плод, че да можеш да си го съхраниш за походящото време.",
                    "И стана така, че Господарят на лозето и слугата на Господаря на лозето подхранваха всичкия плод в лозето.",
                    "И стана така, че беше минало много време и Господарят на лозето каза на слугата си: Ела, нека слезем в лозето, за да поработим отново в него. Защото ето, времето наближава и краят идва скоро; затова аз трябва да съхраня плод за себе си за подходящото време.",
                    "И стана така, че Господарят на лозето и слугата слязоха в лозето; и дойдоха до дървото, чиито естествени клони бяха отчупени и на което бяха присадени диви; и ето, всякакъв вид плод отрупваше дървото.",
                    "И стана така, че Господарят на лозето вкуси от всеки вид плод според броя му. И Господарят на лозето каза: Ето, ние подхранвахме това дърво толкова дълго време и аз съм си съхранил много плод за подходящото време.",
                    "Но ето, този път то е народило много плодове и нито един от тях не е добър. И ето, има всякакъв вид лош плод; и нямам никаква полза от това, въпреки всичкия ни труд; и сега, мъчно ми е, че трябва да загубя това дърво.",
                    "И Господарят на лозето каза на слугата: Какво да направим с дървото, за да мога да си събирам отново хубав плод от него?",
                    "И слугата каза на Господаря си: Ето, понеже ти присади клоните от дивото маслиново дърво, те подхранваха корените, поради което те са живи и не погинаха, затова ти виждаш, че те все още са добри.",
                    "И стана така, че Господарят на лозето каза на слугата си: Това дърво не ми е от полза, и корените му също не са ми от полза, докато то продължава да ражда лош плод.",
                    "При все това аз знам, че корените са добри, и аз ги запазих за моя лична цел; и поради голямата си сила те народиха досега добър плод по дивите клони.",
                    "Но ето, дивите клони пораснаха и заглушиха неговите корени; и тъй като дивите клони надвиха корените му, то роди много лош плод; и защото то народи толкова много лош плод, ти виждаш, че дървото започва да погива; и то скоро ще узрее дотам, че да бъде хвърлено в огъня, освен ако не направим нещо, за да го запазим.",
                    "И стана така, че Господарят на лозето каза на слугата си: Нека слезем в най-ниските части на лозето и да видим дали естествените клони са народили също лош плод.",
                    "И стана така, че те слязоха в най-ниските части на лозето. И стана така, че те видяха, че плодовете на естествените клони се бяха развалили също; да, първият и вторият, та дори и последният; те всички бяха изгнили.",
                    "И дивият плод от последния беше взел такова надмощие над тази част от дървото, която даваше добър плод, че чак клонът беше изсъхнал и погинал.",
                    "И стана така, че Господарят на лозето заплака и каза на слугата си: Какво повече бих могъл да направя за лозето си?",
                    "Ето, аз знаех, че всички плодове на лозето, с изключение на тези тука, са се развалили. И ето сега, дори тези, които преди раждаха добър плод, също са се развалили; и сега всички дървета в лозето ми не стават за нищо, освен само да бъдат отсечени и хвърлени в огъня.",
                    "И виж това последно дърво, чийто клон е изсъхнал, аз го посадих на добро парче земя; да, парче, което беше отбрано за мен от всички други парчета земя в лозето ми.",
                    "И ти виждаш, че аз изсякох също всичко онова, което обременяваше това парче земя, за да мога да посадя в земята това дърво на неговото място.",
                    "И ти видя, че една част от това дърво роди добър плод, а друга част от него роди див; и понеже аз не отрязах клоните му и не ги хвърлих в огъня, ето, те са взели надмощие над добрия клон и той е изсъхнал.",
                    "И сега, ето, въпреки всички грижи, които положихме за лозето ми, дърветата му се развалиха и не раждат добър плод; и аз се надявах да запазя тези, за да си съхраня плод за подходящото време. Но ето, че те са станали като на дивото маслиново дърво и не стават за нищо друго, освен да бъдат отсечени и хвърлени в огъня; и ми е мъчно, че трябва да ги изгубя.",
                    "Но какво повече бих могъл да направя в лозето си? Отпуснах ли ръката си, не го ли подхранвах? Не, аз го подхранвах и го окопавах, и го кастрих, и го торих; и почти цял ден простирах ръката си, но ето, идва краят. И ми е мъчно да отсека всички дървета в лозето си и да ги хвърля в огъня, за да бъдат изгорени. Кой е този, който развали лозето ми?",
                    "И стана така, че слугата каза на своя господар: Не е ли от височината на лозето ти — не са ли взели клоните му надмощие над корените, които са добри? И понеже клоните са надделели над корените му, ето, те пораснаха по-бързо от силата на корените, отнемайки силата им за себе си. Ето, казвам аз, не е ли именно това причината, поради която дърветата в лозето ти се развалиха?",
                    "И стана така, че Господарят на лозето каза на слугата: Нека отидем и отсечем дърветата на лозето и ги хвърлим в огъня, за да не обременяват лозето ми, защото аз сторих всичко. Какво повече бих могъл да сторя за лозето си?",
                    "Но ето, слугата каза на Господаря на лозето: Пощади го за още малко.",
                    "И Господарят каза: Да, ще го пощадя за още малко, понеже ми е мъчно, че трябва да изгубя дърветата на лозето си.",
                    "Затова да вземем от клоните на тези, които съм засадил в най-ниските части на лозето си, и ги присадим върху дървото, от което те произлязоха; и после нека отсечем от дървото клоните, чийто плод е най-горчив, и присадим на тяхно място естествените клони на дървото.",
                    "И това аз ще направя, за да не погине дървото, и може би ще мога да си запазя корените му за моя лична цел.",
                    "И ето, корените на естествените клони на дървото, които посадих там, където поисках, са още живи; ето защо, за да ги запазя за своя лична цел, аз ще взема клони от това дърво и ще ги присадя на тях. Да, ще присадя на тях клони от майчиното им дърво, за да си запазя също корените за мен лично, така че когато станат достатъчно силни, да могат да ми родят хубав плод и аз пак да мога да се славя с плода на лозето си.",
                    "И стана така, че те взеха клони от естественото дърво, което беше станало диво, и ги присадиха на естествените дървета, които също бяха станали диви.",
                    "И те взеха също и от естествените дървета, които бяха станали диви, и ги присадиха на майчиното им дърво.",
                    "И Гоподарят на лозето каза на слугата: Не откъсвай от дърветата диви клони, освен тези, които са най-горчиви; и тогава ти ще присадиш на тези дървета, според това, което съм ти казал.",
                    "И ще подхранваме отново дърветата на лозето, и ще подрежем клоните им; и ще откъснем от дърветата клоните, които трябва да погинат, и ще ги хвърлим в огъня.",
                    "И това аз правя, за да може по възможност корените им да получават сила, поради това че са добри; и поради смяната на клоните, за да може доброто да вземе надмощие над лошото.",
                    "И поради това аз запазих естествените клони и корените им, присадих отново естествените клони на майчиното им дърво и запазих корените на майчиното им дърво, така че по възможност дърветата от лозето ми да могат да народят отново добър плод; и да мога отново да се радвам на плода на лозето ми и за да мога по възможност да се наслаждавам много на това, че съм запазил корените и клоните на първия плод.",
                    "Затова иди и повикай още слуги, за да се трудим усърдно с цялата си сила в лозето, за да приготвим пътя, та да мога аз да създам отново естествения плод, който естествен плод е добър и е най-ценният от всички други плодове.",
                    "Затова нека да идем и да работим за последен път с цялата си сила, защото ето, наближава краят и това е последният път, когато аз ще окастря лозето си.",
                    "Присадете клоните; започнете от последните, за да може да бъдат те първи и за да може първите да бъдат последни, и окопайте дърветата наоколо, и старите, и младите, първите и последните; и последните, и първите, така че всички да бъдат отново подхранени за последен път.",
                    "Затова окопайте около тях, окастрете ги, наторете ги още веднъж за последен път, защото наближава краят. И ако бъде тъй, че тези последни присадки се хванат и родят естествен плод, тогава вие ще подготвите пътя за тях, че да могат да пораснат.",
                    "И щом започнат да растат, ще премахвате клоните, които раждат горчив плод, според силата на добрите и размера им; и няма да премахвате лошите от тях наведнъж, за да не би корените им да станат твърде силни за присадките, присадките им да погинат и така да загубя дърветата от лозето си.",
                    "Защото ми е мъчно, че трябва да изгубя дърветата от лозето си; затова вие ще премахвате лошите според както растат добрите, така че коренът и върхът да могат да бъдат равни по сила, докато добрите вземат надмощие над лошите, и лошите бъдат отсечени и хвърлени в огъня, за да не обременяват земята на лозето ми; и така ще премахна лошите от моето лозе.",
                    "И клоните от естественото дърво ще присадя аз отново на естественото дърво.",
                    "И клоните от естественото дърво ще присадя аз върху естествените клони на дървото; и така ще ги събера отново, че да родят естествения плод и те да бъдат едно.",
                    "И лошите ще бъдат изхвърлени, да, дори извън земята на лозето ми; защото ето, ще окастря лозето си още само този път.",
                    "И стана така, че Господарят на лозето изпрати слугата си; и слугата отиде и направи както Господарят му беше заповядал и доведе други слуги; и те бяха малко.",
                    "И Господарят на лозето им каза: Идете и се трудете в лозето с всичките си сили. Защото ето, за последен път ще подхраня лозето си; понеже краят е близо и времето бързо идва; и ако вие се трудите с мене с всичките си сили, ще се радвате на плода, който ще съхраня за себе си за времето, което скоро ще дойде.",
                    "И стана така, че слугите отидоха и се трудиха с всички сили; и Господарят на лозето също се трудеше с тях; и те се подчиняваха във всичко на заповедите на Господаря на лозето.",
                    "И естественият плод започна отново да се появява в лозето; и естествените клони започнаха да израстват и да избуяват извънредно; и дивите клони бяха откъсвани и изхвърляни; и те държаха наравно корена и върха му според силата им.",
                    "И тъй, те се трудиха най-усърдно, според заповедите на Господаря на лозето, чак докато лошите бяха изхвърлени извън лозето, и Господарят беше съхранил дърветата да получат отново естествения си плод; и те станаха като едно цяло; и плодовете бяха еднакви; и Господарят на лозето си беше съхранил естествения плод, който му беше най-скъп от началото.",
                    "И стана така, че когато Господарят на лозето видя, че плодът му е добър и че лозето му не е повече развалено, той свика слугите си и им каза: Ето, ние подхранихме лозето ми за последен път; и вие виждате, че аз съм направил всичко според волята си; и съм съхранил естествения плод, и той е добър, тъкмо както беше в началото. И благословени сте вие; и понеже бяхте усърдни в работата си с мене в лозето ми, и спазвахте заповедите ми, и ми възвърнахте отново естествения плод, така че лозето ми да не е повече развалено и лошият да е изхвърлен, ето, вие ще се радвате с мене на плода на лозето ми.",
                    "Защото ето, аз ще си натрупам за дълго от плода на моето лозе, за да имам за времето, което бързо идва; и за последен път аз подхраних лозето си, и го окастрих, и го окопах, и го наторих; затова ще си натрупам от плода за дълго време според това, което съм казал.",
                    "И когато дойде времето лошият плод да порасне отново в лозето ми, тогава ще накарам да се събере и добрия плод, и лошия; добрия ще съхраня за себе си, а лошия ще изхвърля на мястото му. И тогава идва времето и краят; и ще сторя лозето ми да бъде изгорено с огън."
                ]
            },
            {
                "url": "https://www.lds.org/scriptures/bofm/jacob/6?lang=bul",
                "name": "Глава 6",
                "summary": [
                    "Господ ще възстанови Израил в последните дни. Светът ще бъде изгорен с огън. За да избегнат езерото от огън и жупел, човеците трябва да следват Христа. Около 544–421 г. пр. Хр."
                ],
                "verses": [
                    "И сега, ето, братя мои, както ви казах, ще пророкувам и ето, това е моето пророчество — че нещата, които този пророк Зенос изрече относно дома Израилев, когото той оприличи с питомно маслиново дърво, непременно ще се случат.",
                    "И денят, в който Той ще простре ръката Си отново за втори път, за да възвърне народа Си, е денят, да, тъкмо този последен път, когато слугите Господни ще тръгнат със силата Му да подхранват и кастрят лозето Му; и след това краят скоро идва.",
                    "И колко благословени са онези, които са се трудили усърдно в лозето Му; и колко проклети са онези, които ще бъдат изхвърлени на собственото им място! И светът ще бъде изгорен с огън.",
                    "И колко милостив е нашият Бог към нас, защото Той си спомня за дома Израилев, и за неговите корени, и за клоните му; и по цял ден Той простира ръцете Си към тях; и те са коравовратни и отричащи всичко люде; но всички тези, които не ще вкоравят сърцата си, ще бъдат спасени в царството Божие.",
                    "Затова, възлюбени мои братя, аз ви умолявам със слова трезви да се покаете и да дойдете с пълно намерение в сърцата си, и да се придържате към Бога, тъй както Той се придържа към вас. И не вкоравявайте сърцата си, докато ръката Му на милост е протегната към вас в светлината на деня.",
                    "Да, ако искате да чуете гласа Му днес, не вкоравявайте сърцата си; защо трябва да умирате?",
                    "Понеже ето, след като цял ден сте се хранили с доброто слово Божие, ще дадете ли лош плод, та да трябва да бъдете отсечени и хвърлени в огъня?",
                    "Ето, ще отхвърлите ли тези слова? Ще отхвърлите ли словата на пророците и ще отхвърлите ли всички слова, които са били казани относно Христа, след като толкова много люде са говорили за Него; и ще отречете ли доброто слово на Христа, и силата Божия, и дара на Светия Дух, и ще угасите ли Светия Дух; и ще се подиграете ли с великия план на изкуплението, който беше приготвен за вас?",
                    "Не знаете ли, че ако направите всичко това, силата на изкуплението и на възкресението, която е в Христа, ще ви изправи в срам и ужасна вина пред Божия съд?",
                    "И според силата на правосъдието, понеже правосъдието не може да бъде отречено, вие ще трябва да отидете в онова езеро от огън и жупел, чиито пламъци са неугасими и чийто дим се възнася во веки веков, което езеро от огън и жупел е безкрайно мъчение.",
                    "О, тогава възлюбени мои братя, покайте се и влезте през стеснената порта, и постоянствайте в пътеката, която е тясна, докато получите вечен живот.",
                    "О, бъдете мъдри; какво повече мога да кажа?",
                    "Накрая аз ви казвам сбогом, докато ви срещна пред приятния съд Божий, който съд поразява нечестивите с ужасен страх и боязън. Амин."
                ]
            },
            {
                "url": "https://www.lds.org/scriptures/bofm/jacob/7?lang=bul",
                "name": "Глава 7",
                "summary": [
                    "Серим отрича Христа, спори с Яков, изисква знамение и е поразен от Бога. Всички пророци са говорили за Христа и Неговото единение. Нефитите прекарват дните си като скитници, родени в горест и мразени от ламанитите. Около 544–421 г. пр. Хр."
                ],
                "verses": [
                    "И сега стана така, че след като бяха се минали няколко години, между народа на Нефи се появи един човек, чието име беше Серим.",
                    "И стана така, че той започна да проповядва сред людете и да им заявява, че няма да има никакъв Христос. И той проповядваше много неща, които бяха ласкателни за людете; и той правеше това, за да може да събори учението за Христа.",
                    "И той се трудеше усърдно да отклони сърцата на людете, дотолкова че подведе много сърца; и като знаеше, че аз, Яков, имам вяра в Христа, който трябва да дойде, той потърси възможност да дойде при мене.",
                    "И той беше учен човек, тъй че познаваше съвършено езика на людете; ето защо, той можеше да употребява много ласкателства и много сила на речта, според силата на дявола.",
                    "И той се беше надявал да разклати вярата ми, въпреки многото откровения и многото неща, които бях видял относно това; защото наистина бях видял ангели и те ми бяха служили. И също, аз без съмнение бях чувал гласа Господен да ми говори от време на време; ето защо, не можех да бъда разколебан.",
                    "И стана така, че той дойде при мене и ми проговори по този начин, казвайки: Брате Якове, много търсех удобен случай да ти говоря; защото чух да казват, а и знам, че ти отиваш често да проповядваш това, което ти наричаш Евангелие или учение за Христа.",
                    "И така ти си подвел много от тези люде, така че те изопачават правия Божий път и не спазват закона на Моисей, който е правият път; те превръщат закона на Моисей в поклонение на едно същество, което ти казваш, щяло да дойде след няколкостотин години. И сега, ето, аз, Серим, ти заявявам, че това е богохулство; защото никой човек не знае за тези неща и не може да предскаже идните неща. И по този начин Серим спореше с мене.",
                    "Но ето, Господ Бог изля Своя Дух в душата ми, така че аз го обърках във всичките му слова.",
                    "И аз му казах: Отричаш ли Христа, Който трябва да дойде? И той ми каза: Ако имаше Христос, аз нямаше да го отрека, но знам, че няма Христос и нито е имало, нито някога ще има.",
                    "И аз го попитах: Вярваш ли в Светите писания? И той каза: Да.",
                    "И аз му казах: Тогава ти не ги разбираш; защото те наистина свидетелстват за Христа. Ето, аз ти казвам, че никой от пророците не е писал, нито е пророкувал, без да е говорил за този Христос.",
                    "И това не е всичко — на мене това ми бе показано, защото съм го чул и видял; и то ми бе показано също и чрез силата на Светия Дух; затова аз знам, че ако няма единение, цялото човечество ще бъде загубено.",
                    "И стана така, че той ми каза: Покажи ми знамение чрез тази сила на Светия Дух, чрез Който знаеш толкова много.",
                    "И аз му казах: Кой съм аз да изкушавам Бога да ти показва знамение за нещо, за което сам знаеш, че е истина? Ти пак ще го отречеш, защото ти си от дявола. При все това, нека не бъде според моята воля; но ако Бог те порази, нека това ти бъде за знамение, че Той има власт и на небесата, и на земята; и също, че Христос ще дойде. И нека бъде Твоята воля, о, Господи, не моята.",
                    "И стана така, че когато аз, Яков, изрекох тези слова, Господната сила дойде върху него дотолкова, че той падна на земята. И стана така, че за него се грижиха в продължение на много дни.",
                    "И стана така, че той каза на людете: Съберете се утре, защото ще умра; затова аз искам да говоря на людете преди да умра.",
                    "И стана така, че на другия ден множеството беше събрано; и той им говорѝ ясно и отрече нещата, на които ги беше учил, и призна Христа, и Силата на Светия Дух, и служението на ангелите.",
                    "И той им говорѝ ясно, че е бил измамен от силата на дявола. И той говорѝ за пъкъла и за вечността, и за вечното наказание.",
                    "И той каза: Страхувам се да не би да съм допуснал непростимия грях, защото съм излъгал Бога; защото отрекох Христа, а казах, че вярвам в Светите писания; а те наистина свидетелстват за Него. И защото така съм излъгал Бога, аз се страхувам много да не би моето състояние да бъде ужасно; но аз се изповядвам пред Бога.",
                    "И стана така, че след като беше изрекъл тези слова, той не можа да каже нищо повече и предаде дух.",
                    "И когато множеството стана свидетел, че той каза това, докато се готвеше да предаде дух, те бяха извънредно учудени; дотолкова, че силата Божия слезе върху тях и ги сломи, така че те паднаха на земята.",
                    "Сега това нещо ме направи много щастлив, мене, Яков, защото аз го бях измолил от Моя Отец, Който е в небесата; защото Той беше чул моя повик и беше отговорил на молитвата ми.",
                    "И стана така, че Божият мир и любовта Божия бяха отново възстановени сред людете; и те четяха усърдно Светите писания и не се вслушваха повече в словата на този нечестив човек.",
                    "И стана така, че бяха употребени много начини за превъзпитание и възстановяване на ламанитите в знанието за истината; но всичко беше напразно, защото те се наслаждаваха на войните, кръвопролитията и изпитваха вечна омраза към нас, техните братя. И те непрестанно се опитваха да ни унищожат чрез силата на оръжията си.",
                    "Затова народът на Нефи се укрепи против тях с оръжията си и с всичките си сили, уповавайки се на Бога и на канарата на своето спасение; затова дотогава те бяха победители над враговете си.",
                    "И стана така, че аз, Яков, започнах да остарявам; и тъй като летописът на този народ се води на другите плочи на Нефи, аз привършвам този летопис, заявявайки, че съм писал според най-доброто ми знание, и като казвам, че времето ни, а също и животът ни, преминаха като сън; ние бяхме един самотен и тържествен народ, скитници, прогонени от Ерусалим, родени в горест, в пустош, мразени от братята си, които предизвикваха войни и раздори; затова ние оплаквахме дните си.",
                    "И аз, Яков, видях, че трябва скоро да сляза в гроба си; затова аз казах на сина си, Енос: Вземи тези плочи. И му казах нещата, които брат ми, Нефи, ми беше заповядал; и той ми обеща да се подчинява на заповедите. И аз слагам край на писането върху тези плочи, което беше кратко; а на четеца казвам сбогом, надявайки се, че много от братята ми ще могат да прочетат словата ми. Братя, сбогом."
                ]
            }
        ],
        "summary": [
            "Словата на неговите проповеди към братята му. Той обърква човек, който се опитва да събори учението за Христа. Няколко слова относно историята на народа на Нефи."
        ],
        "text": null
    },
    {
        "url": "https://www.lds.org/scriptures/bofm/enos/1?lang=bul",
        "id": "enos",
        "full_localized_name": "Енос",
        "has_chapters": true,
        "chapters": [
            {
                "url": "https://www.lds.org/scriptures/bofm/enos/1?lang=bul",
                "name": "Глава 1",
                "summary": [
                    "Енос се моли извънредно силно и получава опрощение на греховете си. Гласът Господен идва в съзнанието му и му обещава спасение за ламанитите в един бъдещ ден. Нефитите търсят да превъзпитат ламанитите. Енос ликува в Изкупителя си. Около 420 г. пр. Хр."
                ],
                "verses": [
                    "Ето, стана така, че аз, Енос, като знам, че баща ми беше праведен човек, защото той ме поучаваше на своя език и съобразно учението и увещанието Господни, и благословено да бъде името на моя Бог за това —",
                    "Аз ще ви кажа за борбата, която имах пред Бога, преди да получа опрощение на греховете си.",
                    "Ето, аз тръгнах на лов за животни из горите; и словата, които бях чувал често да говори баща ми за вечния живот и за радостта на светиите, проникнаха дълбоко в сърцето ми.",
                    "И душата ми зажадува; и аз коленичих пред моя Създател и Го призовах в усърдна молитва и жалба за моята собствена душа; и аз Го призовавах през целия ден; да, и когато падна нощта, аз още издигах гласа си, та да стигне небесата.",
                    "И тогава дойде глас към мене, казвайки: Еносе, греховете ти са опростени и ти ще бъдеш благословен.",
                    "И аз, Енос, знаех, че Бог не може да лъже; затова вината ми беше премахната.",
                    "И аз казах: Господи, как става това?",
                    "И Той ми каза: Поради вярата ти в Христа, Когото ти никога не си виждал, нито чувал. И много години ще минат, преди Той да се яви в плътта; затова иди си, твоята вяра те изцели.",
                    "Сега стана така, че когато чух тези слова, аз започнах да изпитвам желание за благосъстоянието на братята ми, нефитите; затова аз излях цялата си душа пред Бога за тях.",
                    "И докато аз се борих в духа по този начин, ето, гласът Господен дойде в съзнанието ми отново, казвайки: Ще посетя братята ти според усърдието им в спазването на заповедите Ми. Аз съм им дал тази земя и тя е света земя; и няма да я прокълна, освен ако това не стане по причина на беззаконие; ето защо, Аз ще посетя братята ти според както съм казал; и техните прегрешения ще стоваря Аз със скръб върху собствените им глави.",
                    "И след като аз, Енос, чух тези слова, вярата ми в Господа започна да става непоколебима; и аз Му се помолих с дълготърпеливи усилия и за братята ми, ламанитите.",
                    "И стана така, че след като се бях молил и употребил всичките си усилия и усърдие, Господ ми каза: Аз ще ти въздам според желанието ти, поради твоята вяра.",
                    "И сега, ето, това беше желанието, което аз желаех от Него — че ако бъде тъй, че моят народ, нефитите, изпадне в прегрешение и по някакъв начин бъде унищожен, а ламанитите не бъдат унищожени, Господ Бог е способен да запази летопис на народа ми, нефитите; и даже ако може да бъде тъй, щото чрез силата на Неговата света ръка този летопис да може да бъде предаден един ден на ламанитите, за да могат те да бъдат доведени до спасение —",
                    "защото понастоящем усилията ни те да бъдат възстановени към истинската вяра бяха напразни. И те се кълняха в яростта си, че ако им е възможно, ще унищожат нашите летописи и нас, и също всичките предания на бащите ни.",
                    "Затова като знаех, че Господ Бог може да запази нашите летописи, аз Го умолявах непрестанно, защото Той ми беше казал: Каквото и да поискаш във вяра, като вярваш, че ще получиш в името на Христа, ще го получиш.",
                    "И аз имах вяра и призовавах Бога да благоволи да запази летописите; и Той сключи завет с мене да ги изкара наяве за ламанитите в определеното от Него време.",
                    "И аз, Енос, знаех, че това ще бъде така според завета, който Той беше сключил; затова душата ми се успокои.",
                    "И Господ ми каза: Бащите ти също поискаха това нещо от Мене; и ще им бъде сторено според вярата им; понеже вярата им беше като твоята.",
                    "И сега стана така, че аз, Енос, тръгнах сред народа на Нефи, пророкувайки за идните неща и свидетелствайки за тези неща, които бях чул и видял.",
                    "И аз свидетелствам, че народът на Нефи се опитваше усърдно да възстанови ламанитите към истинската вяра в Бога. Но нашите усилия бяха напразни; тяхната омраза беше непоклатима и те бяха водени от злата си природа, така че те станаха диви и свирепи, и кръвожадни люде, пълни с идолопоклонничество и нечистота, хранещи се с хищни животни и живеещи в шатри, и странстващи в пустошта с къси кожени препаски около бедрата и обръснати глави; и цялата им сръчност беше в боравенето с лък, крив меч и брадва. И много от тях не ядяха нищо друго освен сурово месо; и те непрестанно се опитваха да ни унищожат.",
                    "И стана така, че народът на Нефи обработваше земята и отглеждаше всякакъв вид зърно и плодове, и стада, и черди, и всякакъв вид различен добитък, и кози, и диви кози, а също и много коне.",
                    "И имаше извънредно много пророци сред нас. И людете бяха коравовратни и трудно разбираха.",
                    "И нямаше нищо друго, освен извънредна строгост, проповеди и пророчества за войни, и раздори, и унищожения, и непрестанно им напомняхме за смъртта, за продължителността на вечността, за възмездията и силата Божии, и всички тези неща, като ги подтикваме непрестанно, за да ги държим в страх от Господа. Аз казвам, че нищо, освен това, както и откровената реч, не можеше да ги предпази от бързо падение до унищожение. И по този начин пиша аз за тях.",
                    "И видях войни между нефити и ламанити в хода на дните си.",
                    "И стана така, че аз започнах да остарявам и сто и седемдесет и девет години се бяха изминали от времето, когато баща ни, Лехий, напусна Ерусалим.",
                    "И аз видях, че скоро ще трябва да сляза в гроба си, и бях подтикван от силата Божия, че трябва да проповядвам и пророкувам на тези люде, и да провъзгласявам словото според истината, която е в Христа. И аз съм го провъзгласявал във всичките си дни, и съм му се радвал повече, отколкото на словото на света.",
                    "И аз скоро ще отида на мястото на моя покой, което е при Изкупителя ми; защото знам, че в Него ще намеря покой. И ще се наслаждавам на деня, когато моята смъртност ще се облече в безсмъртие и аз ще застана пред Него; тогава ще видя лицето Му с удоволствие, и Той ще ми каже: Ела при Мене ти, който си благословен, има място, приготвено за теб в обиталищата на Отца Ми. Амин."
                ]
            }
        ],
        "summary": [],
        "text": null
    },
    {
        "url": "https://www.lds.org/scriptures/bofm/jarom/1?lang=bul",
        "id": "jarom",
        "full_localized_name": "Яром",
        "has_chapters": true,
        "chapters": [
            {
                "url": "https://www.lds.org/scriptures/bofm/jarom/1?lang=bul",
                "name": "Глава 1",
                "summary": [
                    "Нефитите спазват закона на Моисей, очакват пришествието на Христа и преуспяват в страната. Много пророци се трудят, за да държат людете в пътя на истината. Около 399–361 г. пр. Хр."
                ],
                "verses": [
                    "Сега ето, аз, Яром, пиша няколко слова по заповед на баща ми, Енос, за да се води родословието ни.",
                    "И тъй като тези плочи са малки, и тъй като тези неща са написани в полза на братята ни, ламанитите, затова е необходимо да пиша малко; но аз няма да пиша за моите пророчества, нито за моите откровения. Защото какво повече бих могъл да напиша от това, което бащите ми са написали? Не разкриха ли те плана за спасението? Аз ви казвам: Да! И това ми е достатъчно.",
                    "Ето, необходимо е да се направи много сред тези люде, поради коравосърдечието им и глухотата на ушите им, и слепотата на умовете им, и коравовратието им; при все това Бог е много милостив към тях и не ги е помел още от лицето на земята.",
                    "И има мнозина измежду нас, които имат много откровения, защото те не всички са коравовратни. И всички, които не са коравовратни и имат вяра, имат общение със Светия Дух, Който се явява на чедата човешки според вярата им.",
                    "И сега, ето, бяха се изминали двеста години и народът на Нефи беше станал силен в страната. Те съблюдаваха да спазват закона на Моисей и да пазят съботния ден свещен за Господа. И не се оскверняваха, нито богохулстваха. И законите на страната бяха извънредно строги.",
                    "И те бяха пръснати по голяма част от лицето земята, както и ламанитите. И те бяха извънредно по-многобройни от нефитите; и те обичаха да убиват и пиеха кръвта на животни.",
                    "И стана така, че те идваха много пъти да се сражават срещу нас, нефитите. Но царете ни и водачите ни бяха мъже могъщи във вярата на Господа; и те поучаваха людете за пътищата Господни; затова ние устояхме на ламанитите и ги пометохме от земите ни, и започнахме да укрепваме нашите градове и всички места на нашето наследство.",
                    "И ние се умножихме извънредно много, и се разпростряхме по лицето на земята, и станахме извънредно богати на злато и на сребро, и на скъпоценности, и на изкусни изработки от дърво, на сгради, и на механизми, също на желязо и мед, пиринч и стомана, като правехме всякакъв вид различни сечива за обработване на земята и оръжия за война — да, островърхата стрела, и колчана, и късото копие, и дългото копие, и всякакви приспособления за война.",
                    "И така, бидейки подготвени да посрещнем ламанитите, те нямаха успех срещу нас. И беше потвърдено словото Господне, което Той изрече на бащите ни, казвайки, че: Доколкото вие спазвате заповедите Ми, ще преуспявате в страната.",
                    "И стана така, че пророците Господни заплашваха народа на Нефи според Божието слово, че ако те не спазват заповедите и изпаднат в прегрешение, ще бъдат изтребени от лицето на земята.",
                    "Затова и пророците, и свещениците, и учителите се трудеха усърдно, увещавайки дълготърпеливо людете да бъдат усърдни; учейки ги на закона на Моисей и целта, за която той е даден; убеждавайки ги да чакат идването на Месията и да вярват в Него, Който ще дойде, като че ли Той беше вече дошъл. И по този начин те ги поучаваха.",
                    "И стана така, че правейки това, те ги предпазиха от унищожение от лицето на земята; защото пробождаха сърцата им със словото, като ги подтикваха непрестанно към покаяние.",
                    "И стана така, че двеста и тридесет и осем години бяха се изминали във войни и раздори, и разногласия в продължение на повечето от времето.",
                    "И аз, Яром, не пиша повече, защото плочите са малки. Но ето, мои братя, вие можете да се обърнете към другите плочи на Нефи; защото ето, на тях са издълбани летописите на войните ни съгласно писанията на царете, или онези, които те заповядаха да бъдат записани.",
                    "И аз предавам тези плочи в ръцете на сина си, Омний, за да бъдат запазени според заповедите на бащите ми."
                ]
            }
        ],
        "summary": [],
        "text": null
    },
    {
        "url": "https://www.lds.org/scriptures/bofm/omni/1?lang=bul",
        "id": "omni",
        "full_localized_name": "Омний",
        "has_chapters": true,
        "chapters": [
            {
                "url": "https://www.lds.org/scriptures/bofm/omni/1?lang=bul",
                "name": "Глава 1",
                "summary": [
                    "Омний, Амарон, Хамис, Авинадом и Амаликий, всички поред съхраняват летописите. Мосия открива народа на Зарахемла, който идва от Ерусалим в дните на Седекия. Мосия е направен техен цар. Потомците на Мулик в Зарахемла откриват Кориантумър, последният от яредитите. Цар Вениамин наследява трона от Мосия. Човеците трябва да принесат душите си като приношение на Христа. Около 323–130 г. пр. Хр."
                ],
                "verses": [
                    "Ето, стана така, че аз, Омний, бях получил заповед от баща ми, Яром, да запиша нещо на тези плочи, за да запазя родословието ни.",
                    "Затова аз бих желал да знаете, че в моите дни се сражавах много с меч, за да запазя народа си, нефитите, та да не паднат в ръцете на своите врагове, ламанитите. Но ето, аз самият съм нечестив човек и не съм спазвал повеленията и заповедите Господни, както трябваше да направя.",
                    "И стана така, че двеста и седемдесет и шест години бяха изминали и имахме много периоди на мир; и имахме много периоди на сериозни войни и кръвопролития. Да, и накрая бяха изминали двеста и осемдесет и две години, и аз бях пазил тези плочи съгласно заповедите на бащите ми; и ги предадох на сина си, Амарон. И аз слагам край.",
                    "И сега, аз, Амарон, пиша в книгата на баща ми нещата, които пиша, и те са малко.",
                    "Ето, стана така, че бяха се изминали триста и двадесет години и най-нечестивата част от нефитите беше изтребена.",
                    "Защото Господ нямаше да позволи, след като ги беше извел от земята на Ерусалим и ги беше съхранявал и запазил от падане в ръцете на враговете им, да, той нямаше да позволи да не се потвърдят словата, които Той изрече на бащите ни, казвайки, че: Доколкото вие не ще спазвате Моите заповеди, вие не ще преуспявате в страната.",
                    "Затова Господ ги посети с велико възмездие; Той обаче пощади праведните, та да не погинат, и ги избави от ръцете на враговете им.",
                    "И стана така, че аз предадох плочите на брат си, Хамис.",
                    "Сега аз, Хамис, пиша малкото неща, които пиша, в същата книга, както брат ми; защото ето, аз видях последното, което той написа, и че той го написа със собствената си ръка; и той го написа в деня, в който ги предаде на мене. И по този начин ние водим летописите, защото това е според заповедите на бащите ни. И аз слагам край.",
                    "Ето, аз съм Авинадом, син на Хамис. Ето, стана така, че видях много войни и раздори сред народа ми, нефитите, и ламанитите; и аз със собствения си меч съм отнел живота на много от ламанитите, в защита на братята си.",
                    "И ето, летописът на този народ е издълбан върху плочите, които се притежават от царете според поколенията; и аз не знам за друго откровение или пророчество, освен това, което е било написано; ето защо, това, което е написано, е достатъчно и аз слагам край.",
                    "Ето, аз съм Амаликий, синът на Авинадом. Ето, аз ще ви кажа нещо за Мосия, който беше направен цар в земята Зарахемла; защото ето, той, след като беше предупреден от Господа, че трябва да избяга от земята Нефи и всички онези, които пожелаят да се вслушат в гласа Господен, трябва също да напуснат земята с него и да отидат в пустошта,",
                    "стана така, че той направи според това, което Господ му беше заповядал. И те напуснаха земята и отидоха в пустошта, всички, които желаеха да се вслушат в гласа Господен; и те бяха водени от много проповеди и пророчества. И те бяха непрестанно увещавани от Божието слово; и те бяха водени из пустошта чрез силата на Неговата ръка, докато не слязоха в земята, която е наречена земята Зарахемла.",
                    "И те откриха народ, който се наричаше народът на Зарахемла. И имаше голямо ликуване сред народа на Зарахемла; и Зарахемла се радваше също извънредно много, защото Господ беше изпратил народа на Мосия с плочите от пиринч, които съдържаха летописа на юдеите.",
                    "Ето, стана така, че Мосия откри, че народът на Зарахемла е излязъл от Ерусалим по времето, когато Седекия, цар на Юда, е бил отведен в плен във Вавилон.",
                    "И те пътували в пустошта и били преведени от ръката Господна през големите води до земята, където Мосия ги открил; и те живеели там от онова време насам.",
                    "И по времето, когато Мосия ги открил, те били станали извънредно многобройни. При все това те бяха водили много войни и сериозни раздори и много от тях бяха падали от време на време от меч; и техният език се беше развалил; и те не бяха донесли със себе си никакви летописи; и те отричаха съществуването на Твореца Си; и нито Мосия, нито народът на Мосия можеха да ги разбират.",
                    "Но стана така, че Мосия стори, щото те да бъдат учени на неговия език. И стана така, че след като те бяха научени на езика на Мосия, Зарахемла даде по памет родословието на бащите си; и те са написани, но не на тези плочи.",
                    "И стана така, че народът на Зарахемла и на Мосия се обединиха; и Мосия бе определен да бъде техен цар.",
                    "И стана така, че в дните на Мосия му бе донесен един голям камък, покрит с издълбавания; и той изтълкува тези издълбавания чрез дара и силата Божия.",
                    "И те съдържаха разказ за някой си Кориантумър и избиването на народа му. И Кориантумър бил намерен от народа на Зарахемла; и той живял с тях в продължение на девет луни.",
                    "На камъка се казваха няколко слова относно бащите му. И неговите първи родители дошли от кулата по времето, когато Господ объркал езика на людете; и суровият гняв Господен се стоварил върху тях според възмездията му, които са справедливи; и костите им лежали пръснати по земята на север.",
                    "Ето аз, Амаликий, бях роден в дните на Мосия; и аз доживях да видя смъртта му; и неговият син Вениамин управлява на негово място.",
                    "И ето, в дните на цар Вениамин аз видях жестока война и големи кръвопролития между нефитите и ламанитите. Но ето, нефитите добиха голямо преимущество над тях, да, дотолкова, че цар Вениамин ги изгони от земята Зарахемла.",
                    "И стана така, че аз започнах да остарявам; и нямайки потомство, и знаейки, че цар Вениамин е праведен човек пред Господа, затова аз ще му предам плочите, увещавайки всички човеци да дойдат при Бога, Светия Израилев и да повярват в пророкуванията и в откровенията, и в служението на ангели, и в дарбата за говорене на езици, и в дарбата за тълкувание на езици, и във всички неща, които са добри; защото няма нещо, което да е добро, освен ако не идва от Господа; а това, което е зло, идва от дявола.",
                    "И сега, възлюбени мои братя, аз бих желал да дойдете в Христа, Който е Светия Израилев, и да участвате в Неговото спасение, и в силата на Неговото изкупление. Да, елате при Него и Му принесете изцяло душите си като приношение; и продължавайте в пост и молитва, и устойте до края; и тъй както жив е Господ, вие ще бъдете спасени.",
                    "И сега, аз бих казал нещо за известен брой люде, които възлязоха в пустошта, за да се върнат в земята Нефи; защото имаше твърде много, които желаеха да притежават земята на тяхното наследство.",
                    "Затова те възлязоха в пустошта. И водачът им, бидейки силен и могъщ човек, и коравовратен човек, предизвика раздор помежду им; и всички те бяха избити в пустошта, с изключение на петдесет, които се върнаха отново в земята Зарахемла.",
                    "И стана така, че те взеха други с тях, много на брой, и предприеха отново пътуването си в пустошта.",
                    "И аз, Амаликий, имах брат, който също отиде с тях; и оттогава не знам нищо за тях. И аз съм почти готов да легна в гроба си; и тези плочи са пълни. И аз слагам край на говоренето си."
                ]
            }
        ],
        "summary": [],
        "text": null
    },
    {
        "url": "https://www.lds.org/scriptures/bofm/w-of-m/1?lang=bul",
        "id": "w-of-m",
        "full_localized_name": "Словата на Мормон",
        "has_chapters": true,
        "chapters": [
            {
                "url": "https://www.lds.org/scriptures/bofm/w-of-m/1?lang=bul",
                "name": "Глава 1",
                "summary": [
                    "Мормон съкращава големите плочи на Нефи. Той слага малките плочи при другите плочи. Цар Вениамин установява мир в страната. Около 385 г. от Хр."
                ],
                "verses": [
                    "И сега аз, Мормон, бидейки готов да предам летописа, който съм водил, в ръцете на сина си, Мороний, ето, аз станах свидетел на почти цялостното унищожение на народа ми, нефитите.",
                    "И сме много стотин години след пришествието на Христа, когато предавам тези летописи в ръцете на моя син, и ми се струва, че той ще бъде свидетел на цялостното унищожение на народа ми. Но дано Бог му даде да ги надживее, за да напише нещо за тях и нещо за Христа, с надежда, че това би могло да им бъде от полза един ден.",
                    "А сега ще кажа нещо за това, което съм написал; защото след като бях направил съкращение на плочите на Нефи до времето на царуването на този цар Вениамин, за когото Амаликий говорѝ, аз прегледах летописите, които бяха предадени в ръцете ми и намерих тези плочи, които съдържаха този кратък разказ на пророците от Яков до царуването на този цар Вениамин, така както и много от словата на Нефи.",
                    "И нещата, които са на тези плочи, ми харесват, поради пророчествата за пришествието на Христа; и моите бащи знаеха, че много от тях са изпълнени; да, и аз също знам, че всички неща, които бяха пророкувани относно нас до ден днешен, са изпълнени, че всички неща, които трябва да станат отсега нататък, ще се случат със сигурност.",
                    "Затова аз избрах тези неща, за да свърша летописа си с тях, и останалата част от летописа си аз ще взема от плочите на Нефи; и не мога да запиша дори и една стотна част от нещата на народа ми.",
                    "Но ето, аз ще взема тези плочи, които съдържат тези пророчества и откровения, и ще ги присъединя към останалата част от моя летопис, защото те са много ценни за мене; и аз знам, че те ще бъдат ценни и за братята ми.",
                    "И аз правя това с мъдра цел; защото така ми се нашепва според въздействията на Духа Господен, Който е в мен. И сега, аз не знам всички неща; но Господ знае всички неща, които ще станат; ето защо, Той ме подбужда да действам според Неговата воля.",
                    "И молитвата ми към Бога е за моите братя, така че те да могат още веднаж да стигнат до знанието за Бога, да, и за изкуплението на Христа; за да могат да станат още веднъж един възхитителен народ.",
                    "И сега, аз, Мормон, продължавам, за да привърша летописа си, който вземам от плочите на Нефи; и го правя според знанието и разбирането, които Бог ми е дал.",
                    "И тъй, стана така, че след като Амаликий беше предал тези плочи в ръцете на цар Вениамин, той ги взе и ги сложи с другите плочи, които съдържаха летописи и които бяха предавани на царете от поколение на поколение до дните на цар Вениамин.",
                    "И от цар Вениамин нататък те бяха предавани от поколение на поколение, докато попаднаха в мои ръце. И аз, Мормон, се моля на Бога те да бъдат запазени отсега нататък. И знам, че те ще бъдат запазени, защото велики неща са записани върху тях, според които народът ми и техните братя ще бъдат съдени във великия и последен ден според словото Божие, което е записано.",
                    "И сега, относно този цар Вениамин — имаше някакви раздори сред собствения Му народ.",
                    "И стана така, че войските на ламанитите слязоха от земята Нефи да се сражават срещу народа му. Но ето, цар Вениамин събра наедно войските си и им устоя; и той се биеше със силата на собствената си ръка, с меча на Лаван.",
                    "И в силата Господна те се противопоставиха на враговете си, докато избиха много хиляди от ламанитите. И стана така, че те продължиха да се бият срешу ламанитите, докато ги изтласкаха извън всички земи на тяхното наследство.",
                    "И стана така, че след като бяха дошли лъжливи христи, и устите им бяха затворени, и те бяха наказани според престъпленията им;",
                    "и след като бяха дошли лъжливи пророци, лъжливи проповедници и лъжливи учители сред людете, и всички те бяха наказани за престъпленията си; и след като беше имало много раздори и много отцепничества на страната на ламанитите, ето, стана така, че цар Вениамин, с помощта на светите пророци, които бяха сред народа му,",
                    "защото ето, цар Вениамин беше свят човек и царуваше праведно над своя народ; и в страната имаше много свети мъже и те изричаха словото Божие със сила и власт; и те използваха остър език поради коравовратието на народа —",
                    "и тъй, с помощта на тези мъже цар Вениамин, трудейки се със силата на цялото си тяло и способностите на цялата си душа, заедно с пророците, успя да установи още веднъж мир в страната."
                ]
            }
        ],
        "summary": [],
        "text": null
    },
    {
        "url": "https://www.lds.org/scriptures/bofm/mosiah?lang=bul",
        "id": "mosiah",
        "full_localized_name": "Мосия",
        "has_chapters": true,
        "chapters": [
            {
                "url": "https://www.lds.org/scriptures/bofm/mosiah/1?lang=bul",
                "name": "Глава 1",
                "summary": [
                    "Цар Вениамин обучава синовете си на езика и пророчествата на бащите им. Тяхната религия и цивилизация са били запазени, благодарение на летописите, водени върху различните плочи. Мосия е избран за цар и му е дадено да съхранява летописите и други неща. Около 130–124 г. пр. Хр."
                ],
                "verses": [
                    "И сега, нямаше повече раздор по цялата земя Зарахемла сред никой от народите, които принадлежаха на цар Вениамин, така че цар Вениамин имаше непрестанен мир във всичките оставащи му дни.",
                    "И стана така, че той имаше трима синове; и той ги нарече Мосия и Елорум, и Еламан. И той стори щото те да бъдат обучавани на всичко от езика на бащите му, за да станат разумни мъже и за да знаят за пророчествата, които са били изречени чрез устите на бащите им, които им бяха предадени от ръката Господна.",
                    "И той също ги обучаваше относно летописите, които бяха издълбани на плочите от пиринч, казвайки: Синове мои, аз бих желал да помните, че ако не бяха тези плочи, които съдържат тези летописи и тези заповеди, ние щяхме да страдаме в невежество чак до ден днешен, не познавайки тайнствата Божии.",
                    "Защото не беше възможно за баща ни Лехий да запомни всички тези неща и да поучава на тях децата си иначе, освен с помощта на тези плочи; защото, бидейки научен на езика на египтяните, той следователно можеше да чете тези издълбавания и да учи децата си на тях, за да могат така и те да учат на тях своите деца, изпълнявайки Божиите заповеди, чак до ден днешен.",
                    "Аз ви казвам, синове мои, че ако не бяха тези неща, които са били пазени и съхранени чрез ръката Божия, та да можем да четем и да разберем Неговите тайнства и да имаме винаги пред очите си заповедите Му, дори бащите ни щяха да чезнат в неверие и ние щяхме да бъдем като нашите братя, ламанитите, които не знаят нищо за тези неща и даже не им вярват, дори когато са обучавани на тях поради преданията на бащите им, които не са правилни.",
                    "О, синове мои, аз бих желал да помните, че тези сказания са истинни и също, че тези летописи са истинни. И ето, също и плочите на Нефи, които съдържат летописите и сказанията на бащите ни от времето, когато напуснаха Ерусалим до сега, и те са истинни; и ние можем да знаем за тяхната сигурност, защото ги имаме пред очите си.",
                    "И сега, синове мои, аз бих желал да помните да ги изучавате усърдно, че да имате полза от това; и аз бих желал да спазвате заповедите Божии, за да преуспявате в земята съгласно обещанията, които Господ даде на бащите ни.",
                    "И на много други неща цар Вениамин поучаваше синовете си, които не са написани в тази книга.",
                    "И стана така, че след като цар Вениамин беше привършил да поучава синовете си, той остаря и видя, че ще трябва много скоро да поеме пътя на цялата земя; ето защо, той счете за нужно да предаде царството на един от синовете си.",
                    "Ето защо, той заповяда да доведат при него Мосия; и това са словата, които той му рече, казвайки: Сине мой, аз бих желал да провъзгласиш из цялата тази земя, сред целия този народ, сиреч народът на Зарахемла, и народът на Мосия, които живеят в земята, та тъй да могат да се съберат заедно; защото утре аз ще провъзглася на този мой народ със собствената си уста, че ти си цар и управител на този народ, когото Господ нашият Бог ни е дал.",
                    "И нещо повече, аз ще дам на този народ име, та чрез него да може да се отличава от всички други народи, които Господ Бог е извел от земята на Ерусалим; и това аз правя, защото те са един усърден народ в спазването на заповедите Господни.",
                    "И аз им давам име, което никога няма да бъде заличено, освен ако не бъде при прегрешение.",
                    "Да, и нещо повече, аз ви казвам, че ако се случи тъй, че този много облагодетелстван народ Господен изпадне в прегрешение и стане нечестив и прелюбодеен народ, тогава Господ ще ги изостави, така че те ще станат слаби като своите братя; и Той не ще ги запазва повече чрез несравнимата Си и чудна сила, тъй както е запазвал бащите ни досега.",
                    "Защото аз ви казвам, че ако Той не беше протегнал ръката Си в защита на бащите ни, те щяха да са паднали в ръцете на ламанитите и станали жертва на тяхната омраза.",
                    "И стана така, че след като цар Вениамин беше сложил край на тези указания към сина си, той го натовари с всички дела на царството.",
                    "И освен това, той също му повери летописите, които бяха издълбани върху плочите от пиринч, също и плочите на Нефи; също и меча на Лаван, и топката или пътеводителя, който преведе бащите ни през пустошта и който бе приготвен от ръката Господна, за да могат тъй те да бъдат водени, всеки един според вниманието и усърдието, които те Му отдаваха.",
                    "Ето защо, когато не бяха предани, те не преуспяваха, нито напредваха в пътешествието си, но биваха отблъсквани назад и си навличаха Божието недоволство; и затова биваха помитани с глад и тежки огорчения, за да бъдат подтикнати да си спомнят своя дълг.",
                    "И сега стана така, че Мосия отиде и стори според както баща му му беше заповядал и провъзгласи на всички люде, които бяха в земята Зарахемла, че трябва да се съберат заедно и да възлязат към храма, за да чуят словата, които баща му щеше да им каже."
                ]
            },
            {
                "url": "https://www.lds.org/scriptures/bofm/mosiah/2?lang=bul",
                "name": "Глава 2",
                "summary": [
                    "Цар Вениамин се обръща към народа си. Той разказва за правотата, справедливостта и духовността на царуването си. Той ги съветва да служат на Небесния си Цар. Онези, които се бунтуват срещу Бога, ще изстрадат мъка като неугасим огън. Около 124 г. пр. Хр."
                ],
                "verses": [
                    "И стана така, че след като Мосия беше сторил според както баща му му беше заповядал и беше направил оповестение из цялата страна, людете от цялата страна се събраха заедно, та да възлязат към храма и да чуят словата, които цар Вениамин щеше да им говори.",
                    "И имаше много на брой, дори толкова много, че не ги преброиха; защото те се бяха умножили твърде много и бяха станали велик народ в земята.",
                    "И те взеха също от първородните в стадата си, за да могат да принесат жертва и всеизгаряния според закона на Моисей;",
                    "и също за да могат да въздадат благодарности на Господа, техния Бог, Който ги беше извел от земята на Ерусалим и Който ги беше избавил от ръцете на техните врагове и беше определил праведни мъже да бъдат техни учители, както и един праведен мъж да бъде техен цар, който беше установил мир в земята Зарахемла и който ги беше учил да спазват Божиите заповеди, за да могат да се радват и бъдат изпълнени с любов към Бога и към всички човеци.",
                    "И стана така, че когато възлязоха към храма, те разпънаха шатрите си наоколо, всеки мъж със семейството си, състоящо се от жена му и синовете му, и дъщерите му, и техните синове, и техните дъщери, от най-стария до най-младия, всяко семейство отделно едно от друго.",
                    "И те разпънаха шатрите си около храма, като всеки човек беше обърнал шатрата си с вратата към храма, за да могат да останат в шатрите си и да чуват словата, които цар Вениамин щеше да им говори.",
                    "Защото множеството беше толкова голямо, че цар Вениамин не можеше да поучава всички тях между стените на храма, ето защо, той накара да се издигне една кула, за да може тъй народът му да чуе словата, които той щеше да им говори.",
                    "И стана така, че той започна да говори на народа си от кулата; и не всички можеха да чуват словата му поради големината на множеството; ето защо, той накара словата, които изричаше, да бъдат записвани и изпратени сред онези, до които не достигаше гласът му, за да могат и те да получат словата му.",
                    "И тези са словата, които той изрече и накара да бъдат записани, казвайки: Братя мои, всички вие, които сте събрани заедно, вие, които можете да чувате словата ми, които ще ви кажа този ден; защото аз не ви заповядах да възлезете тука, за да се отнесете лекомислено към словата, които ще ви кажа, но за да се вслушате в мене и отворите ушите си, та да можете да чуете, и да отворите сърцата си, та да можете да разберете, и умовете си, та тайнствата Божии да могат да бъдат разкрити пред погледа ви.",
                    "Не ви заповядах да възлезете тука, за да се страхувате от мене, или да мислите, че аз, сам по себе си, съм нещо повече от един смъртен човек.",
                    "Но аз съм като вас самите, изложен на всякакъв вид телесни и духовни немощи; все пак аз бях избран от този народ и посветен от баща ми, и ръката Господна ми позволи да бъда управител и цар на този народ; и бях пазен и съхраняван от Неговата несравнима сила, за да ви служа с цялата си мощ, ум и сила, с които Господ ме е надарил.",
                    "Аз ви казвам, че тъй като ми беше позволено да прекарам дните си във ваша служба, чак до ден днешен, и не съм търсил от вас нито злато, нито сребро, нито каквото и да е друго богатство;",
                    "нито съм позволявал да бъдете хвърляни в тъмници, нито да ставате роби един на друг, нито да извършвате убийства или грабежи, или да крадете, или да прелюбодействате; нито пък съм позволявал да извършвате каквото и да е друго нечестие; но съм ви учил, че трябва да спазвате заповедите Господни във всички неща, които Той ви заповяда;",
                    "и дори аз самият съм се трудил със собствените си ръце, за да мога да ви служа и да не бъдете обременявани с данъци, и да не ви сполети нищо, което е мъчително да се понесе — и за всички тези неща, които съм казал, вие самите сте свидетели в този ден.",
                    "И все пак, братя мои, аз не правех тези неща, за да мога да се хваля, нито ви казвам тези неща за да ви обвинявам; но ви казвам тези неща, за да знаете, че аз мога с чиста съвест да отговарям пред Бога в този ден.",
                    "Ето, аз ви казвам, че не желая да се хваля като ви казвам, че съм прекарал дните си във ваша служба, защото аз съм бил само в служба на Бога.",
                    "И ето, аз ви казвам тези неща, за да се научите на мъдрост; за да се научите, че когато сте в служба на ближните си, вие сте само в служба на вашия Бог.",
                    "Ето, нарекли сте ме ваш цар; и ако аз, когото вие наричате ваш цар, се трудя, за да ви служа, тогава не трябва ли вие също да се трудите, за да си служите един на друг?",
                    "И също ето, ако аз, когото вие наричате ваш цар, който съм прекарал дните си във ваша служба, но все пак съм бил в служба на Бога, заслужавам някакви благодарности от вас, о, как трябва тогава да благодарите на вашия Небесен Цар!",
                    "Аз ви казвам, братя мои, че ако отдадете всичките си благодарности и хваления, които цялата ви душа има мощ да притежава, на този Бог, Който ви е сътворил, пазил и съхранявал и Който ви е сторил да се радвате и е дал да живеете в мир един с друг —",
                    "Аз ви казвам, че ако вие служите на Него, Който ви е сътворил от началото и ви съхранява от ден на ден, като ви дава дихание, за да можете да живеете и да се движите, и да действате според собствената си воля, и даже ви поддържа от време на време, аз ви казвам, че дори ако вие Му служите с цялата си душа, пак бихте били безполезни слуги.",
                    "Но ето, всичко, което Той изисква от вас, е да спазвате заповедите Му; и Той ви е обещал, че ако спазвате заповедите Му, ще преуспявате в земята; и Той никога не се отклонява от това, което е казал; ето защо, ако вие наистина спазвате заповедите Му, Той ще ви благославя и ще ви прави да преуспявате.",
                    "И сега, на първо място, Той ви е сътворил и ви е дарил вашия живот, за който вие сте Му длъжни.",
                    "И второ, Той изисква от вас да вършите това, което Той ви е заповядал; и ако вие го правите, Той ви благославя незабавно; и ето защо, Той ви е платил. А вие все още сте Му длъжни, и сте, и ще Му бъдете во веки веков; затова с какво имате да се похвалите?",
                    "И сега аз питам, можете ли да кажете нещо за самите вас? Аз ви отговарям: Не! Вие не можете да кажете, че сте равни дори на праха на земята; въпреки че бяхте сътворени от праха на земята; но ето, и тя принадлежи на Оногова, Който ви сътвори.",
                    "И аз, дори и аз, когото вие наричате ваш цар, не съм по-добър, отколкото сте вие самите; защото аз съм също от праха. И вие виждате, че аз остарях и съм готов да предам тази смъртна снага на нейната майка земя.",
                    "Ето защо, тъй както ви казах, че съм ви служил, ходейки пред Бога с чиста съвест, тъкмо тъй аз накарах сега да се съберете заедно, та да бъда намерен за невинен, та вашата кръв да не дойде върху ми, когато застана да бъда съден от Бога за нещата, които Той ми е заповядал относно вас.",
                    "Казвам ви, че съм накарал да се съберете заедно, за да мога да пречистя одеждите си от вашата кръв сега, когато съм готов да сляза в гроба си, за да мога да сляза в мир и моят безсмъртен дух да може да се присъедини към хоровете горе и да пее хваленията на един справедлив Бог.",
                    "И нещо повече, аз ви казвам, че съм накарал да се съберете заедно, за да ви оповестя, че не мога повече да бъда ваш учител, нито ваш цар.",
                    "Защото дори и сега, докато се опитвам да ви говоря, цялата ми снага трепери извънредно; но Господ Бог ме поддържа и ми е позволил да ви говоря, и ми е заповядал да ви оповестя в този ден, че моят син Мосия е ваш цар и управител.",
                    "И сега, братя мои, аз бих желал да правите това, което досега сте правили. Тъй както сте спазвали моите заповеди и заповедите на моя баща и сте преуспявали, предпазени от попадане в ръцете на враговете ви, тъкмо тъй, ако вие спазвате заповедите на моя син, сиреч Божиите заповеди, които ще ви бъдат предавани чрез него, вие ще преуспявате в земята и враговете ви няма да имат никаква власт над вас.",
                    "Но, о, народе мой, пазете се да не би да възникнат раздори между вас и да не изберете да се подчините на злия дух, което бе казано от баща ми Мосия.",
                    "Защото ето, произнесе се злочестина на оногова, който избере да се подчинява на този дух; защото ако той избере да му се подчинява и остане тъй, и умре в греховете си, същият изпива осъждение за собствената си душа, защото той получава като заплата вечно наказание, след като е прегрешил Божия закон, противно на своето собствено знание.",
                    "Аз ви казвам, че няма никой сред вас, с изключение на малките ви деца, които не са били поучавани на тези неща, който да не знае, че вие сте вечно задължени на вашия Небесен Отец да Му отдавате всичко, което имате и което сте; също и който да не е поучаван относно летописите, които съдържат пророчествата, които са били изречени от светите пророци, чак до времето, когато баща ни, Лехий, напусна Ерусалим;",
                    "а също и всичко, което е било изречено от бащите ни и досега. И също ето, те говореха това, което им беше заповядано от Господа; ето защо, те са праведни и истинни.",
                    "И сега, аз ви казвам, братя мои, че след като сте узнали и сте били научени на всички тези неща, ако вие прегрешите и се опълчите срещу това, което е казано, вие се отдръпвате от Духа Господен, тъй че Той да не може да има място във вас, за да ви направлява в пътеките на мъдростта, за да може да бъдете благословени, преуспели и запазени,",
                    "аз ви казвам, че човекът, който прави това, същият излиза на открит бунт против Бога; следователно той избира да се подчинява на злия дух и става враг на всичката праведност; ето защо, Господ няма място в него, защото Той не живее в несвети храмове.",
                    "Ето защо, ако този човек не се покае и остане тъй, и умре като враг на Бога, изискванията на божественото правосъдие събуждат в безсмъртната му душа живо чувство за собствената му вина, което го заставя да се отдръпне от присъствието на Господа и изпълва гърдите му с вина и болка, и мъка, които са като неугасим огън, чийто пламък се възнася во веки веков.",
                    "И сега, аз ви казвам, че милостта няма никакво право над този човек, ето защо, неговата последна участ е да търпи нескончаемо мъчение.",
                    "О, всички вие, възрастни мъже, а също и вие, младежи, и вие, малки деца, които можете да разберете словата ми, защото аз ви говоря ясно, за да можете да разберете, аз се моля да се пробудите във възпоменанието за ужасното състояние на онези, които са изпаднали в прегрешение.",
                    "И нещо повече, аз бих пожелал да помислите за благословеното и щастливо състояние на онези, които спазват Божиите заповеди. Защото ето, те са благословени във всички неща, и тленни, и духовни; и ако останат верни до края, те са приети в небесата, за да могат да живеят там с Бога в състояние на нескончаемо щастие. О, помнете, помнете, че тези неща са истинни, защото Господ Бог ги е казал."
                ]
            },
            {
                "url": "https://www.lds.org/scriptures/bofm/mosiah/3?lang=bul",
                "name": "Глава 3",
                "summary": [
                    "Цар Вениамин продължава речта си. Всемогъщият Господ ще проповядва сред човеците в скиния от кал. Кръв ще потече от всяка Негова пора, когато Той ще извърши единение за греховете на света. Неговото име е единственото, чрез което идва спасението. Човеците могат да отхвърлят естествения човек и да станат светии чрез Единението. Мъчението на нечестивите ще бъде като езеро от огън и жупел. Около 124 г. пр. Хр."
                ],
                "verses": [
                    "И отново, братя мои, аз бих призовал за вниманието ви, защото имам да ви кажа нещо повече; защото ето, аз имам да ви казвам неща относно това, което трябва да стане.",
                    "И нещата, които ще ви кажа, ми бяха сторени знайни от ангел Божий. И той ми каза: Пробуди се; и аз се пробудих, и ето, той стоеше пред мене.",
                    "И той ми каза: Пробуди се и чуй словата, които ще ти кажа; понеже ето, аз идвам да ти изявя благовестия на велика радост.",
                    "Понеже Господ чу молитвите ти и отсъди за твоята праведност, и ме изпрати да ти заявя, че може да ликуваш; и че може да заявиш на твоя народ, че те също може да бъдат изпълнени с радост.",
                    "Защото ето, идва времето, и то не е много далече, когато със сила Господ Всемогъщи, Който царува, Който бе и е от вечност до вечност, ще слезе от небесата между чедата човешки и ще живее в скиния от кал, и ще отиде сред човеците, вършейки велики чудеса, като изцеляване на болни, вдигане на мъртви; ще прави куците да прохождат, слепите да получават зрението си и глухите да чуват, и ще лекува всякакъв вид болести.",
                    "И Той ще прогонва дяволи или злите духове, които обитават в сърцата на чедата човешки.",
                    "И ето, Той ще изтърпи изкушения и телесна болка, глад, жажда и умора, дори повече, отколкото човек може да изтърпи, без да умре; защото ето, кръв ще излиза от всяка пора, толкова велика ще е мъката Му за нечестието и мерзостите на Неговия народ.",
                    "И Той ще се нарича Исус Христос, Синът Божий, Отец на небесата и на земята, Творец на всички неща от самото начало; и майка Му ще се нарича Мария.",
                    "И ето, Той идва при своите си, та спасението да може да дойде при чедата човешки, тъкмо чрез вяра в Неговото име; и даже след всичко това те ще Го считат за човек и ще казват, че в Него има дявол, и ще Го бичуват, и ще Го разпънат.",
                    "И на третия ден Той ще се вдигне от мъртвите; и ето, Той застава да съди света; и ето, всички тези неща се вършат, за да може едно справедливо правосъдие да споходи чедата човешки.",
                    "Защото ето, също и кръвта Му извършва единение за греховете на онези, които са паднали чрез прегрешението на Адам, които са умрели, без да узнаят Божията воля относно тях, или които са съгрешили от невежество.",
                    "Но горко, горко на оногова, който знае, че се бунтува против Бога! Защото спасението не идва при никой такъв, освен ако не бъде чрез покаяние и вяра в Господа Исуса Христа.",
                    "И Господ Бог е изпратил Своите свети пророци сред всички чеда човешки, за да изявят тези неща на всяко племе, народ и език, та тъй всеки, който повярва, че Христос ще дойде, същият да може да приеме опрощение на греховете си и да ликува с извънредно голяма радост, тъкмо като че Той вече е дошъл сред тях.",
                    "Все пак Господ Бог видя, че народът Му е коравовратен народ, и им даде закон, тъкмо закона на Моисей.",
                    "И много знамения и изумления, и примери, и сенки им показа Той относно Своето пришествие; също и светите пророци им говориха за пришествието Му; но при все това те вкоравиха сърцата си и не разбраха, че законът на Моисей не помага в нищо, освен ако не е чрез единението на Неговата кръв.",
                    "И даже, ако беше възможно малките деца да могат да съгрешават, те нямаше да може да бъдат спасени; но аз ви казвам, че те са благословени; защото ето, тъй както в Адам или по природа те падат, тъкмо тъй и кръвта Христова извършва единение за греховете им.",
                    "И освен това аз ви казвам, не ще бъде дадено никакво друго име, нито друг някакъв път или средство, чрез които спасението може да дойде при чедата човешки, а само в и чрез името на Христа, Господа Всемогъщи.",
                    "Защото ето, Той съди и Неговият съд е справедлив; и младенецът, който умре в детинството си, не погива; но човеците пият осъждение за собствените си души, освен ако не се смирят и не станат като малки деца, и не повярват, че спасението беше, и е, и трябва да дойде в и чрез единяващата кръв на Христа, Господа Всемогъщи.",
                    "Защото естественият човек е враг на Бога и е бил такъв от падението на Адам, и ще бъде такъв во веки веков, освен ако не се отдаде на убежденията на Светия Дух и не отхвърли естествения човек, и не стане светия чрез единението на Господа Христа, и не стане като дете, покорен, кротък, смирен, търпелив, изпълнен с любов, готов да се покори на всички неща, които Господ сметне за нужно да му причини, тъкмо както детето се покорява на баща си.",
                    "И нещо повече, аз ви казвам, че ще дойде времето, когато знанието за Спасителя ще се разпростре над всеки народ, племе, език и люде.",
                    "И ето, когато дойде това време, никой няма да бъде намерен за невинен пред Бога, с изключение на малките деца, освен чрез покаяние и вяра в името на Господа, Бога Всемогъщи.",
                    "И дори по това време, когато ти ще си научил народа си на нещата, които Господ, твоят Бог ти е заповядал, дори и тогава те не ще са повече невинни в Божиите очи, а само съгласно словата, които съм ти казал.",
                    "И сега, аз съм казал словата, които Господ Бог ми заповяда.",
                    "И тъй казва Господ: Те ще застанат като ярко свидетелство против този народ в съдния ден; и по това те ще бъдат съдени, всеки човек според делата си, били те добри или били те зли.",
                    "И ако те са зли, човеците ще бъдат предадени на ужасната гледка на собствената си вина и мерзости, които ще ги заставят да се отдръпнат от присъствието Господне в едно състояние на окаяност и безкрайно мъчение, откъдето не могат повече да се върнат; прочее, те са пили осъждение за собствените си души.",
                    "Ето защо, те са пили от чашата на Божия гняв, което правосъдието не можеше да им отрече повече, отколкото можеше да отрече, че Адам трябва да падне, защото взе от забранения плод; ето защо, милостта повече не може да има право над тях навеки.",
                    "И тяхното мъчение е като езеро от огън и жупел, чиито пламъци са неугасими и чийто дим се възнася во веки веков. Тъй ми е заповядал Господ. Амин."
                ]
            },
            {
                "url": "https://www.lds.org/scriptures/bofm/mosiah/4?lang=bul",
                "name": "Глава 4",
                "summary": [
                    "Цар Вениамин продължава обръщението си. Спасението идва чрез Единението. Повярвайте в Бога, за да се спасите. Получете опрощение на греховете си чрез вярност. Раздавайте от вашето имущество на бедните. Вършете всички неща с мъдрост и в ред. Около 124 г. пр. Хр."
                ],
                "verses": [
                    "И сега стана така, че когато цар Вениамин беше свършил да говори словата, които му бяха предадени от ангела Господен, той хвърли поглед наоколо към множеството и ето, те бяха паднали на земята, защото ги споходи страх от Господа.",
                    "И те се бяха видели в собственото си плътско състояние, по-нищожни даже и от праха на земята. И всички те се провикнаха високо в един глас, казвайки: О, помилуй и приложи единяващата кръв на Христа, та да може да получим опрощение на греховете си и сърцата ни да се очистят; защото ние вярваме в Исуса Христа, Сина Божий, Който сътвори небесата и земята и всички неща и Който ще слезе между чедата човешки.",
                    "И стана така, че след като бяха изрекли тези слова, Духът Господен дойде върху тях и те бяха изпълнени с радост, след като получиха опрощение на греховете си и спокойна съвест поради извънредната вяра, която те имаха в Исуса Христа, Който трябваше да дойде според словата, които цар Вениамин им беше казал.",
                    "И цар Вениамин отвори отново устата си и започна да им говори, казвайки: Приятели мои и мои братя, мой роде и мой народе, отново бих призовал за вниманието ви, за да можете да чуете и разберете останалата част от словата ми, които ще ви кажа.",
                    "Защото ето, ако в този момент знанието за добрината Божия е събудило у вас чувство за вашата нищожност и вашето долно и паднало състояние —",
                    "аз ви казвам, ако сте стигнали до знание за добрината Божия и Неговата несравнима сила, и Неговата мъдрост, и Неговото търпение, и Неговото дълготърпение към чедата човешки; както и единението, което е било приготвено от основаването на света, та тъй спасението да дойде при оногова, който се уповава на Господа и който е усърден в спазването на Неговите заповеди, и който продължи във вярата чак до края на живота си, сиреч живота на смъртното тяло —",
                    "аз ви казвам, че това е човекът, който получава спасение чрез единението, приготвено от основаването на света за цялото човечество, което някога е било от падението на Адам, или което е, или което някога ще бъде, чак до края на света.",
                    "И това е средството, чрез което идва спасението. И няма никакво друго спасение освен това, за което бе говорено; нито пък има други условия, при които човек може да бъде спасен, освен условията, за които ви казах.",
                    "Вярвайте в Бога; вярвайте, че Той е и че Той сътвори всички неща и в небесата, и на земята; вярвайте, че Той е всемъдър и всемогъщ както на небето, тъй и на земята; вярвайте, че човек не може да разбере всички неща, които Господ може да разбере.",
                    "И пак, вярвайте, че трябва да се покаете за греховете си, да ги изоставите и да се смирите пред Бога; да Го помолите с искреност в сърцето да ви прости; и сега, ако вярвате във всички тези неща, гледайте да ги вършите.",
                    "И пак ви казвам, както съм казвал и преди, че тъй както сте стигнали до знанието за славата Божия, или ако сте познали добрината Му и сте вкусили от любовта Му, и сте получили опрощение на греховете си, което предизвиква такава извънредно велика радост в душите ви, тъкмо тъй аз бих желал да помните и да запазите завинаги в паметта си величието Божие и вашата собствена нищожност, и Неговата добрина, и дълготърпението Му към вас, недостойни създания, и да се смирите чак в дълбините на смирението, призовавайки всеки ден името Господне, и като останете непоколебими във вярата към това, което трябва да дойде, което бе изречено чрез устата на ангела.",
                    "И ето, аз ви казвам, че ако направите това, вие винаги ще се радвате и ще бъдете изпълнени с любовта Божия, и ще получавате винаги опрощение на греховете си; и ще израствате в знанието за славата на Оногова, Който ви сътвори, или в знанието за това, което е праведно и истинно.",
                    "И няма да имате помисли да се наранявате един друг, а да живеете в мир и предоставяте на всеки човек това, което му се полага.",
                    "И вие не ще допуснете децата ви да ходят гладни и голи; нито ще допуснете да прегрешават Божиите закони и да се бият, и да се карат един с друг, и да служат на дявола, който е господарят на греха, или който е злият дух, враг на всяка праведност, за когото бяха говорили бащите ни.",
                    "Но вие ще ги поучавате да ходят в пътищата на истината и трезвия разум; ще ги учите да се обичат един друг и да си служат един на друг.",
                    "И също, вие самите ще помагате на онези, които имат нужда от помощта ви; ще раздавате от имуществото си на оногова, който е в нужда; и не ще допуснете просякът да отправя прошението си към вас напразно и да го отблъснете да погине.",
                    "Може би ти ще кажеш: Човекът си навлече сам окаяността си; ето защо, аз ще възпра ръката си и не ще му дам от храната си, нито ще му дам от имуществото си, за да може да не страда, защото наказанията му са справедливи.",
                    "Но аз ти казвам, о, човече, всеки, който направи това, същият има голяма причина да се покае; защото ако не се покае за това, което е сторил, той погива навеки и няма дял в царството Божие.",
                    "Защото ето, нима не сме всички ние просяци? Не зависим ли всички ние от същото Същество, тъкмо Бога, за всичко, което притежаваме: и за храната, и за облеклото, и за златото, и за среброто, и за всичките богатства от всякакъв вид, които имаме?",
                    "И ето, дори сега призовавате името Му и просите опрощение на греховете си. И Той остави ли ви да просите напразно? Не; Той изля Духа Си върху вас и стори сърцата ви да се изпълнят с радост, и стори устата ви да замлъкне, та да не можете да намерите речта си, толкова голяма беше радостта ви.",
                    "И сега, ако Бог, Който ви е сътворил и на Когото сте задължени за живота си и за всичко, което имате и което сте, ви удостоява с това, което помолите и което е право, във вяра, вярвайки че ще получите, о, тогава, колко повече вие трябва да раздавате от имуществото, което имате, един на друг.",
                    "И ако съдите човека, който отправя прошението си към вас за вашето имущество, за да не погине, и го осъдите, колко по-справедливо ще бъде вашето осъждане, загдето запазихте богатството си, което не ви принадлежи, а е на Бога, Комуто принадлежи също и вашият живот; и при все това, вие не отправяте прошение нито се покайвате за онова, което сте вършили.",
                    "Аз ви казвам, горко на такъв човек, защото неговото имущество ще погине с него; и сега казвам тези неща на онези, които са богати, що се отнася до нещата на този свят.",
                    "И пак, аз казвам на бедните: Вие, които нямате, но все пак имате достатъчно, за да съществувате от ден за ден; имам предвид всички вас, които отказвате на просяка, защото нямате; бих желал да кажете в сърцето си: Не давам, защото нямам, но ако имах, щях да дам.",
                    "Ако кажете това в сърцето си, вие оставате невинни, иначе сте осъдени; и осъждането ви е справедливо, защото вие ламтите за онова, което не сте получили.",
                    "И сега, заради всичко това, което ви казах, сиреч заради това да запазите опрощение на греховете си от ден на ден, за да можете да ходите невинни пред Бога, аз бих желал да раздавате от имуществото си на бедните, всеки човек според онова, което има, тъй че да се нахранят гладните, да се облекат голите, да се посещават болните и да се служи за облекчаването им, както духовно, тъй и материално според нуждата им.",
                    "И гледайте всичко това да се изпълнява с мъдрост и в порядък; защото не е нужно човек да бяга по-бързо, отколкото има сила. И отново, необходимо е той да бъде усърден, за да може да заслужи наградата; ето защо, всички неща трябва да се изпълняват в порядък.",
                    "И аз бих желал да помните, че всеки, който вземе нещо назаем от съседа си, трябва да върне взетото назаем според както се е съгласил, иначе той ще извърши грях; и може би ще стори съседът му също да извърши грях.",
                    "И накрая, аз не мога да ви кажа всички неща, с които можете да извършите грях; защото има различни пътища и способи, дори толкова много, че не мога да ги изброя.",
                    "Но толкова аз мога да ви кажа, че ако сами не внимавате и не следите мислите си и словата си, и делата си, и че ако не съблюдавате заповедите Божии и не продължите да вярвате в това, което сте чули относно пришествието на нашия Господ, чак до края на живота си, вие трябва да погинете. И сега, о, човече, помни и не погивай!"
                ]
            },
            {
                "url": "https://www.lds.org/scriptures/bofm/mosiah/5?lang=bul",
                "name": "Глава 5",
                "summary": [
                    "Светиите стават синове и дъщери Христови чрез вярата. Тогава те са наречени на името на Христа. Цар Вениамин ги увещава да бъдат постоянни и непоклатими в добрите дела. Около 124 г. пр. Хр."
                ],
                "verses": [
                    "И сега стана така, че след като цар Вениамин беше говорил така на народа си, той изпрати свои люде сред тях, желаейки да узнае от народа си дали те са повярвали на словата, които той им беше изрекъл.",
                    "И всички те се провикнаха в един глас, казвайки: Да, ние вярваме на всичките слова, които си ни казал; и ние също знаем за тяхната сигурност и истинност поради Духа на Господа Всемогъщи, Който е извършил голяма промяна в нас, в сърцата ни, та да нямаме повече склонност да вършим зло, а да вършим добро непрестанно.",
                    "И ние самите също чрез безпределната Божия добрина и чрез проявите на Неговия Дух имахме велики видения за онова, което трябва да дойде; и ако беше нужно, ние можехме да пророкуваме за всички неща.",
                    "И вярата ни в нещата, които нашият цар ни е казал, е това, което ни доведе до това велико знание, поради което ние се радваме с такава велика радост.",
                    "И ние сме готови да встъпим в завет с нашия Бог да вършим волята Му и да се подчиняваме на заповедите Му във всички неща, които Той ще ни заповяда във всичките оставащи ни дни, за да не си навлечем нескончаемо мъчение, както е било изречено от ангела, та да не пием от чашата на Божия гняв.",
                    "И сега, това са именно словата, които цар Вениамин желаеше да чуе от тях; и ето защо, той им каза: Вие изрекохте словата, които желаех да чуя; и завета, който сключихте, е праведен завет.",
                    "И сега, поради завета, който сключихте, вие ще се наричате чеда Христови, Негови синове и Негови дъщери; защото ето, днес Той ви роди духовно; защото казвате, че сърцата ви са се променили чрез вяра в Неговото име; ето защо, вие сте родени от Него и станахте Негови синове и дъщери.",
                    "И под този надслов вие сте освободени и няма друг надслов, чрез който да можете да бъдете освободени. Няма друго име, чрез което идва спасението; ето защо, аз бих желал да вземете върху си името на Христа, всички вие, които сте встъпили в завет с Бога да бъдете послушни до края на живота си.",
                    "И ще стане така, че всеки, който направи тъй, ще се намери от дясната страна на Бога, понеже той ще знае името, с което е наречен; защото той ще бъде наречен с името на Христа.",
                    "И сега, ще стане така, че всеки, който не вземе върху си името на Христа, ще трябва да бъде наречен с някое друго име; ето защо, той ще се намери от лявата страна на Бога.",
                    "И аз бих желал също да помните, че това е името, което казах, че ще ви дам, което никога няма да бъде заличено, освен ако не е чрез прегрешение; ето защо, внимавайте да не прегрешите, та името да не бъде заличено в сърцата ви.",
                    "Казвам ви, бих желал да помните да запазите това име записано в сърцата ви завинаги, за да не се намерите от лявата страна на Бога, а да чуете и познаете гласа, с който ще бъдете повикани, както и името, с което Той ще ви повика.",
                    "Защото как човек може да познава господар, на когото не е служил и който е чужденец за него и е далеч от мислите и намеренията на сърцето му?",
                    "И пак, взема ли човек осел, който принадлежи на съседа му, за да го задържи? Казвам ви, не! Той не ще го допусне дори да пасе сред стадата му, но ще го напъди и ще го отхвърли. Аз ви казвам, че тъкмо тъй ще бъде и с вас, ако не знаете името, с което сте наречени.",
                    "Ето защо, аз бих желал да останете постоянни и непоклатими, винаги изобилстващи на добри дела, та Христос, Господ Бог Всемогъщи, да ви запечати за Негови, за да бъдете отведени в небесата, за да имате вечно спасение и вечен живот чрез мъдростта и силата, и правосъдието, и милостта на Оногова, Който сътвори всички неща на небето и на земята, Който е Бог над всичко. Амин."
                ]
            },
            {
                "url": "https://www.lds.org/scriptures/bofm/mosiah/6?lang=bul",
                "name": "Глава 6",
                "summary": [
                    "Цар Вениамин записва имената на людете си и назначава свещеници, за да ги обучават. Мосия управлява като праведен цар. Около 124–121 г. пр. Хр."
                ],
                "verses": [
                    "И сега, след като цар Вениамин беше свършил да говори на людете, той сметна за необходимо да вземе имената на всички онези, които бяха встъпили в завет с Бога да спазват заповедите Му.",
                    "И стана така, че нямаше нито една душа, с изключение на малките деца, която да не встъпи в завет и да не вземе върху си името на Христа.",
                    "И пак стана така, че когато цар Вениамин беше свършил всичко това и беше посветил сина си Мосия за управител и цар на народа му, и му беше предал всички отговорности по царството, и беше назначил също свещеници да проповядват на народа, та тъй те да могат да чуят и да научат заповедите Божии и да ги подтикне да си спомнят за клетвата, която бяха сторили, той разпусна множеството и те се завърнаха всеки при семейството си и в собствената си къща.",
                    "И Мосия започна да царува на мястото на баща си. И той започна да царува на тридесетата си година, което като цяло правеше около четиристотин и седемдесет и шест години от времето, когато Лехий напусна Ерусалим.",
                    "И цар Вениамин живя още три години и умря.",
                    "И стана така, че цар Мосия ходеше в пътищата Господни и съблюдаваше разпоредбите Му и повеленията Му във всички неща, които Той му заповядваше.",
                    "И цар Мосия накара народа си да обработва земята. И той самият също обработваше земята, та тъй да не бъде в тежест на своя народ и да може тъй да върши според както баща му беше вършил всичко. И нямаше раздор между всичките му люде в продължение на три години."
                ]
            },
            {
                "url": "https://www.lds.org/scriptures/bofm/mosiah/7?lang=bul",
                "name": "Глава 7",
                "summary": [
                    "Амон намира земята Лехий-Нефи, където Лимхий е цар. Народът на Лимхий е в робство на ламанитите. Лимхий разказва тяхната история. Един пророк (Авинадий) е свидетелствал, че Христос е Бог и Отец на всички неща. Тези, които сеят нечистота, пожънват вихрушки; а тези, които се уповават на Господа, ще бъдат избавени. Около 121 г. пр. Хр."
                ],
                "verses": [
                    "И сега, стана така, че след като цар Мосия беше имал непрестанен мир в продължение на три години, той изяви желание да узнае за людете, които възлязоха да живеят в земята Лехий-Нефи, или в град Лехий-Нефи; защото народът му не беше чувал нищо за тях от времето, когато те напуснаха земята Зарахемла; ето защо, те го утежняваха с молбите си.",
                    "И стана така, че цар Мосия удостои шестнадесет от техните силни мъже да възлязат в земята Лехий-Нефи, за да се осведомят за братята си.",
                    "И стана така, че на другия ден те тръгнаха да възлязат, като имаше сред тях един на име Амон, силен и могъщ човек, който беше потомък на Зарахемла, и той беше също техен водач.",
                    "И сега, те не знаеха пътя, по който трябваше да пътуват в пустошта, за да възлязат в земята Лехий-Нефи; ето защо, те странстваха в пустошта много дни, тъкмо четиридесет дни те странстваха.",
                    "И след като бяха странствали четиридесет дни, те стигнаха до един хълм, който е на север от земята Силом и там разпънаха шатрите си.",
                    "И Амон взе трима от братята си, и имената им бяха Амаликий, Елем и Хем, и те слязоха в земята Нефи.",
                    "И ето, те срещнаха царя на народа, който живееше в земята Нефи и земята Силом; и царската стража ги обкръжи, и те бяха хванати, и бяха вързани, и бяха задържани в тъмница.",
                    "И стана така, че след като бяха прекарали два дена в тъмница, те отново бяха доведени пред царя и връзките им бяха развързани; и те застанаха пред царя и им беше позволено, или по-скоро заповядано, да отговарят на въпросите, които той им задава.",
                    "И царят им каза: Ето, аз съм Лимхий, син на Ной, който беше син на Заниф, който възлезе от земята Зарахемла, за да наследи тази земя, която беше земя на бащите им, и който беше избран за цар чрез гласа на народа.",
                    "И сега, искам да знам причината, поради която сте били толкова смели, та да се приближите до стените на града, когато аз самият със стражите си бях извън портите?",
                    "И сега, по тази причина аз допуснах да бъдете запазени, за да мога да ви разпитам, иначе щях да сторя стражите ми да ви предадат на смърт. Позволено ви е да говорите.",
                    "И сега, когато Амон видя, че му е позволено да говори, той излезе напред и се поклони пред царя; и изправяйки се отново, той каза: О, царю, днес аз съм много благодарен на Бога, че съм още жив и че ми е позволено да говоря; и аз ще се постарая да говоря с безстрашие.",
                    "Защото аз съм уверен, че ако ти ме познаваше, нямаше да позволиш да бъда вързан с тези връзки. Защото аз съм Амон, потомък на Зарахемла и съм възлязъл от земята Зарахемла, за да се осведомя за братята ни, които Заниф доведе от онази земя.",
                    "И сега стана така, че след като Лимхий чу словата на Амон, той се зарадва извънредно много и каза: Сега знам със сигурност, че братята ми, които са в земята Зарахемла, са още живи. И сега, аз ще ликувам; и утре ще сторя народът ми също да ликува.",
                    "Понеже ето, ние сме в робство на ламанитите и сме облагани с данък, който е мъчително да бъде понасян. И сега, ето, братята ни ще ни избавят от робството ни, сиреч от ръцете на ламанитите и ние ще им станем роби, защото по-добре е да сме роби на нефитите, отколкото да плащаме данък на царя на ламанитите.",
                    "И сега, цар Лимхий заповяда на стражите си да не връзват повече нито Амон, нито братята му, но да отидат до хълма, който е на север от Силом и да заведат братята си в града, та тъй те да могат да ядат, да пият и да се отморят от несгодите на пътуването си, защото те бяха изстрадали много неща; те бяха изстрадали глад, жажда и умора.",
                    "И сега стана така, че на сутринта цар Лимхий изпрати известие до всичките си люде да се съберат при храма, за да чуят това, което той ще им каже.",
                    "И стана така, че когато те се бяха събрали заедно, той им говорѝ по този начин, казвайки: О, вие, народе мой, вдигнете главите си и се успокойте; защото ето, наближи времето, сиреч не е твърде далече времето, когато няма повече да бъдем в подчинение на враговете ни, въпреки многото ни битки, които бяха напразно; при все това аз вярвам, че ни остава още една, която ще бъде успешна.",
                    "Ето защо, вдигнете главите си, ликувайте и се уповавайте на Бога, на този Бог, Който беше Богът на Авраам и Исаак, и Яков; и също на този Бог, Който изведе чедата Израилеви от земята на Египет и Който стори те да преминат Червеното море по сухо и ги нахрани с манна, та да не погинат в пустошта; и много други неща направи Той за тях.",
                    "И друго нещо, същият този Бог изведе бащите ни от земята на Ерусалим и съхрани и запази своя народ чак до ден днешен; и ето, поради беззаконията и мерзостите ни Той ни доведе в робство.",
                    "И днес всички сте свидетели, че Заниф, който беше направен цар на този народ, бидейки прекомерно усърден да наследи земята на бащите си, бе измамен от хитростта и лукавството на цар Ламан, който сключи договор с цар Заниф и предаде в ръцете му притежанието на една част от земята, а именно града Лехий-Нефи, и града Силом, тъй както и земята наоколо.",
                    "И всичко това той направи с единствената цел да доведе този народ в подчинение, сиреч в робство. И ето, сега ние плащаме данък на царя на ламанитите, равняващ се на половината от царевицата ни, и от ечемика ни, и даже от всичкото ни зърно от всякакъв вид, и половината от прираста на стадата и чердите ни; и царят на ламанитите изисква от нас или половината от всичко, което притежаваме, или нашия живот.",
                    "И сега, не е ли мъчително това да се понася? И не е ли това голямо страдание за нас? Сега ето, колко голяма причина имаме да тъжим.",
                    "Да, казвам ви, големи са причините ни да тъжим; защото ето, колко много от братята ни бяха убити и кръвта им бе пролята напразно, и всичко това заради беззакония.",
                    "Защото, ако този народ не беше изпаднал в прегрешение, Господ нямаше да допусне това голямо зло да го сполети. Но ето, те не искаха да се вслушат в словата Му; и възникнаха раздори между тях, чак такива, че те проляха кръв помежду си.",
                    "И те убиха един пророк Господен; да, един избран Божий човек, който ги укоряваше за тяхното нечестие и мерзости и пророкуваше за много неща, които трябва да станат, да, дори и за пришествието на Христа.",
                    "И понеже той им казваше, че Христос е Богът, Отецът на всички неща, и казваше, че Той ще вземе върху Си човешки образ, и това ще бъде образът, по който човекът беше създаден в началото; или с други слова, той казваше, че човек е създаден по Божий образ и че Бог ще слезе между чедата човешки, и че ще вземе върху Си плът и кръв, и че ще тръгне по лицето на земята.",
                    "И сега, те го предадоха на смърт, защото каза това; и много други неща сториха те, което доведе гнева Божий върху им. Ето защо, кой ще се учуди, че те са в робство и че са поразени с тежки страдания?",
                    "Защото ето, Господ е казал: Аз няма да подкрепя народа Ми в деня на тяхното прегрешение; и ще преградя пътищата им, за да не преуспяват; и делата им ще бъдат спънка за тях.",
                    "И Той каза още: Ако народът Ми сее нечистота, те ще пожънат плявата ѝ във вихрушката; и проявлението ѝ е отрова.",
                    "И Той каза още: Ако народът Ми сее нечистота, те ще пожънат източния вятър, който носи незабавно унищожение.",
                    "И сега, ето, обещанието Господне е изпълнено и вие сте пометени, и пострадали.",
                    "Но ако се обърнете към Господа с пълно намерение в сърцето и се уповавате на Него, и Му служите с всичкото усърдие на разума, и ако направите това, Той ще ви избави от робство според собствената Си воля и желание."
                ]
            },
            {
                "url": "https://www.lds.org/scriptures/bofm/mosiah/8?lang=bul",
                "name": "Глава 8",
                "summary": [
                    "Амон поучава народа на Лимхий. Той научава за двадесет и четирите яредитски плочи. Древните летописи могат да бъдат преведени от гледачи. Няма по-голяма дарба от гледачеството. Около 121 г. пр. Хр."
                ],
                "verses": [
                    "И стана така, че след като цар Лимхий беше свършил да говори на народа си, защото той им каза много неща, но аз записах само някои от тях в тази книга, той разказа на своя народ всичко това, което се отнасяше до техните братя, които бяха в земята Зарахемла.",
                    "И той накара Амон да застане пред множеството и да им разкаже всичко, което се беше случило на братята им още от времето, когато Заниф възлезе от земята, чак до времето, когато той самият възлезе от страната.",
                    "И той разказа също последните слова, с които цар Вениамин ги беше поучавал и ги обясни на народа на цар Лимхий, за да могат да разберат всички словата, които той изрече.",
                    "И стана така, че след като беше направил всичко това, цар Лимхий разпусна множеството и заповяда на всички да се разотидат по домовете си.",
                    "И стана така, че той накара да донесат на Амон плочите, които съдържаха летописа на народа му от времето, когато те напуснаха земята Зарахемла, за да може той да ги прочете.",
                    "Сега, след като Амон прочете летописа, царят се поинтересува да разбере дали той може да тълкува езици и Амон му каза, че не може.",
                    "И царят му каза: Бидейки натъжен поради страданията на моя народ, аз накарах четиридесет и трима от людете ми да предприемат пътуване в пустошта, за да намерят земята Зарахемла, та да помолим братята си да ни избавят от робство.",
                    "И те се лутаха в пустошта в продължение на много дни и въпреки усърдието си те не намериха земята Зарахемла, а се върнаха в нашата земя, след като бяха пътували през една земя сред много води, след като бяха открили земя, покрита с кости на люде и животни, също покрита и с развалини от всякакъв вид сгради, откривайки земя, която е била някога населена с народ, който е бил многоброен като множествата Израилеви.",
                    "И като свидетелство за това, че нещата, които казват, са истинни, те донесоха двадесет и четири плочи, изпълнени с издълбавания; и те са от чисто злато.",
                    "И ето, те донесоха също и нагръдници, които са големи и те са от пиринч и от мед, и съвършено запазени.",
                    "И донесоха също мечове, чиито дръжки липсваха и чиито остриета бяха разядени от ръжда; и нямаше нито един в земята, който да може да изтълкува езика или издълбаванията, които са върху плочите. Ето защо, аз ти казах: Можеш ли да превеждаш?",
                    "И ти казвам отново: Познаваш ли някого, който може да превежда? Защото аз желая тези летописи да бъдат преведени на нашия език; защото може би те ще ни дадат познание за остатъка от тези люде, които са били унищожени, откъдето произлизат тези летописи; или може би те ще ни дадат познание за самия народ, който е бил унищожен; и аз желая да науча причината за тяхното унищожение.",
                    "Сега Амон му каза: Аз мога уверено да ти кажа, о, царю, че има човек, който може да преведе летописите; защото той притежава това, чрез което може да погледне и преведе всякакви летописи, които са от древни времена; и това е дар от Бога. И тези неща се наричат тълкуватели, и никой човек не може да погледне в тях, освен ако не му е заповядано, за да не би да потърси това, което не бива, и да трябва да погине. И този, на когото е заповядано да гледа в тях, се нарича гледач.",
                    "И ето, царят на народа, който живее в земята Зарахемла, е човекът, на когото е заповядано да прави това и който има тази висша дарба от Бога.",
                    "И царят каза, че гледачът е по-велик от пророка.",
                    "А Амон каза, че гледачът е откровител, а също и пророк; и никой човек не може да има по-голяма дарба, освен ако не притежава силата Божия, което никой човек не може; и все пак човек може да има велика сила, дадена му от Бога.",
                    "Но гледачът може да узнава нещата, които са минали, а също и нещата, които ще дойдат и чрез тях всичко ще бъде открито, или по-скоро тайните ще бъдат изявени и скритите неща ще излязат наяве, и неща, които не са познати, ще бъдат сторени знайни чрез тях, и други неща също ще бъдат сторени знайни чрез тях, които другояче не биха могли да бъдат узнати.",
                    "Тъй Бог е подготвил средство, с което човек чрез вяра да може да върши велики чудеса; тъй той става от голяма полза на ближните си.",
                    "И сега, когато Амон беше свършил да говори тези слова, царят се зарадва извънредно много и въздаде благодарности на Бога, казвайки: Без съмнение велика тайна се съдържа в тези плочи и тези тълкуватели без съмнение са били приготвени с цел да открият всички такива тайни на чедата човешки.",
                    "О, колко чудни са делата Господни и колко дълго търпи Той своя народ; и колко слепи и непроницаеми са разбиранията на чедата човешки; защото те не желаят да търсят мъдрост, нито желаят тя да ги управлява!",
                    "Да, те са като диво стадо, което бяга от пастира, и те се разпръскват, и са подплашвани и изяждани от зверовете горски."
                ]
            },
            {
                "url": "https://www.lds.org/scriptures/bofm/mosiah/9?lang=bul",
                "name": "Глава 9",
                "summary": [
                    "Заниф води група от Зарахемла да завладее земята Лехий-Нефи. Царят на ламанитите им позволява да наследят земята. Между ламанитите и народа на Заниф се води война. Около 200–187 г. пр. Хр."
                ],
                "verses": [
                    "Аз, Заниф, бях обучен цялостно в езика на нефитите и като познавах земята Нефи, сиреч земята на първото ни бащино наследство, бях изпратен като съгледвач сред ламанитите, за да разкрия силите им, та войската ни да може да ги връхлети и унищожи, но когато видях доброто сред тях, аз пожелах те да не бъдат унищожени.",
                    "Ето защо, аз спорех с братята си в пустошта, защото исках нашият управител да сключи договор с тях; но бидейки стръвен и кръвожаден човек, той заповяда да бъда убит; но аз бях спасен чрез проливането на много кръв; и баща се биеше с бащата, и брат с брата, докато по-голямата част от войските ни не беше унищожена в пустошта; и тези от нас, чийто живот беше пощаден, се върнахме в земята Зарахемла да разкажем тази история на техните жени и техните деца.",
                    "Въпреки това аз, желаейки прекомерно да наследя земята на нашите бащи, събрах всички тези, които желаеха да възлязат и завладеят земята, и тръгнахме отново на път в пустошта, за да възлезем в земята; но бяхме поразени от глад и тежки страдания, защото ние бяхме бавни да си спомним за Господа, нашия Бог.",
                    "При все това, след дългодневно странстване в пустошта, ние разпънахме шатрите си на мястото, където бяха убити братята ни, което беше близо до земята на бащите ни.",
                    "И стана така, че аз отново отидох в града при царя с четирима от моите люде, за да разбера предразположението на царя и за да разбера дали не бих могъл да вляза с моя народ и да завладея земята мирно.",
                    "И аз отидох при царя и той сключи договор с мене, че аз мога да завладея земята Лехий-Нефи и земята Силом.",
                    "И той заповяда също на народа си да напуснат земята и аз и народът ми влязохме в земята, за да я завладеем.",
                    "И започнахме да строим сгради и да поправяме стените на града, да, тъкмо стените на града Лехий-Нефи и града Силом.",
                    "И започнахме да обработваме земята, да, дори с всякакъв вид семена, със семена от царевица, и от пшеница, и от ечемик, и с неас, и с шеум, и със семена на всякакъв вид плодове; и започнахме да се умножаваме и да преуспяваме в земята.",
                    "Сега хитростта и лукавството на цар Ламан, за да доведе моя народ в робство, беше, че той отстъпи земята, за да я завладеем.",
                    "Ето защо, стана така, че след като бяхме живели в страната в продължение на дванадесет години, цар Ламан започна да се безпокои да не би някак си моят народ да стане толкова силен в страната, че да не могат да го надвият и доведат в робство.",
                    "И сега, те бяха ленив и идолопоклоннически народ; ето защо, те желаеха да ни доведат в робство, за да богатеят от труда на ръцете ни; да, за да се угощават със стадата по нашите полета.",
                    "Ето защо, стана така, че цар Ламан започна да подтиква своя народ да се кара с моя народ; и тъй настанаха войни и раздори в страната.",
                    "И на тринадесетата година от моето царуване в земята Нефи, далече на юг от земята Силом, докато моят народ пояха и пасяха стадата си и обработваха земите си, многобройно войнство от ламанити ги връхлетя и започна да ги избива и да си присвоява стадата и царевицата по полята им.",
                    "Да, и стана така, че те избягаха и не бяха настигнати чак до град Нефи, и ме помолиха за защита.",
                    "И стана така, че аз ги въоръжих с лъкове и със стрели, с мечове и криви ножове, и с боздугани, и с прашки, и с всякакъв вид оръжия, които можахме да изобретим, и аз и народът ми излязохме да се сражаваме срещу ламанитите.",
                    "Да, в силата Господна излязохме да се сражаваме срещу ламанитите; защото аз и народът ми се молихме горещо на Господа да ни избави от ръцете на враговете ни, защото у нас се пробуди споменът за избавлението на бащите ни.",
                    "И Бог чу молбите ни и отговори на молитвите ни; и тръгнахме напред с Неговата сила; и излязохме срещу ламанитите и за един ден и една нощ избихме три хиляди четиридесет и трима; и ги избивахме чак докато не ги изгонихме от земята ни.",
                    "И аз със собствените си ръце помогнах да погребем мъртвите им. И ето, за наша голяма скръб и оплакване, двеста седемдесет и девет от братята ни бяха убити."
                ]
            },
            {
                "url": "https://www.lds.org/scriptures/bofm/mosiah/10?lang=bul",
                "name": "Глава 10",
                "summary": [
                    "Цар Ламан умира. Народът му е див и свиреп и вярва в лъжливи предания. Заниф и народът му вземат надмощие над тях. Около 187–160 г. пр. Хр."
                ],
                "verses": [
                    "И стана така, че ние започнахме отново да установяваме царството и отново започнахме да притежаваме земята в мир. И аз сторих така, че да се направят оръжия за война от всякакъв вид, та тъй да имам оръжия за моя народ за времето, когато ламанитите възлязат отново да воюват срещу народа ми.",
                    "И аз поставих стражи из земята, та ламантите да не могат да ни връхлетят отново неочаквано и да ни унищожат; и тъй аз защитавах народа си и стадата си и ги пазех от падане в ръцете на враговете ни.",
                    "И стана така, че ние наследихме земята на бащите ни за много години, да, в продължение на двадесет и две години.",
                    "И аз накарах мъжете да обработват земята и да отглеждат всякакъв вид зърно и всякакъв вид различни плодове.",
                    "И аз накарах жените да предат, да се трудят, да работят и да изработват всякакъв вид тънки ленени платна, да, и всякакъв вид тъкани, за да покриваме голотата си; и тъй ние преуспявахме в земята и имахме непрестанен мир в земята в продължение на двадесет и две години.",
                    "И стана така, че цар Ламан умря и синът му започна да царува на негово място. И той започна да подтиква народа си към бунт срещу народа ми; ето защо, те започнаха да се подготвят за война и да възлязат да се сражават срещу народа ми.",
                    "Но аз бях изпратил съгледвачи из земята Семлон, за да мога да открия приготовленията им, та да можем да се защитаваме срещу тях, за да не могат да връхлетят народа ми и да го унищожат.",
                    "И стана така, че те възлязоха в северната част на земята Силом с многобройните си войнства от мъже, въоръжени с лъкове и със стрели, и с мечове, и с криви ножове, и с камъни, и с прашки; и те бяха обръснали главите си до голо; и бяха опасани с кожени препаски около слабините си.",
                    "И стана така, че аз накарах жените и децата от народа ми да се скрият в пустошта; и накарах също всички старци, които можеха да носят оръжие, а също и всички младежи, които можеха да носят оръжие, да се съберат заедно, за да идат да се сражават срещу ламанитите; и аз ги наредих в редиците им, всеки мъж според възрастта му.",
                    "И стана така, че ние възлязохме да се сражаваме срещу ламанитите; и аз, дори и аз в старостта си възлязох да се сражавам срещу ламанитите. И стана така, че ние възлязохме в силата Господна.",
                    "Сега ламанитите не знаеха нищо за Господа, нито за силата Господна, ето защо, те зависеха от собствената си сила. И все пак те бяха силен народ според силата човешка.",
                    "Те бяха един див и свиреп, и кръвожаден народ, вярващ в преданието на бащите си, което е това да вярват, че са били изгонени от земята на Ерусалим поради беззаконията на бащите им и че са били онеправдавани от братята си в пустошта, и също така били онеправдавани, докато пресичали морето.",
                    "И още, че те били онеправдани, докато живели в земята на първото им наследство, след като пресекли морето; и всичко това, защото Нефи беше по-верен от тях в спазването на заповедите Господни и затова беше облагодетелстван от Господа, защото Господ чу молитвите му и им отговори, и той пое ръководството на пътешествието им в пустошта.",
                    "И братята му се разгневиха, защото те не разбираха делата Господни; и те му се разгневиха сред водите на морето, защото вкоравиха сърцата си срещу Господа.",
                    "И още те се разгневиха отново против него, когато пристигнаха в обетованата земя, защото казаха, че той бил иззел управлението от ръцете на народа; и те се опитаха да го убият.",
                    "И още те се разгневиха срещу него, когато той замина в пустошта, както Господ му беше заповядал и взе летописите, издълбани върху плочите от пиринч, защото те казваха, че ги бил откраднал.",
                    "И тъй бяха научили децата си, че трябва да ги мразят и че трябва да ги убиват, и че трябва да ги ограбват и плячкосват, и да правят всичко, каквото могат, за да ги унищожат; ето защо, те имаха вечна омраза към чедата на Нефи.",
                    "Поради същата тази причина цар Ламан чрез лукавство и изкусност в лъжата и чрез красивите си обещания ме измами да доведа този мой народ в тази земя, та да могат те да го унищожат; да, и ние страдахме дълги години в страната.",
                    "И сега, аз, Заниф, след като разказах всичко това относно ламанитите на народа си, подтикнах ги да отидат да се сражават със сила, уповавайки се на Господа; и тъй ние им се противопоставихме лице в лице.",
                    "И стана така, че ние пак ги изгонихме от нашата земя; и ние ги изклахме с голямо клане, дори толкова много от тях, че не ги преброихме.",
                    "И стана така, че ние се върнахме отново в собствената си земя и народът ми започна отново да се грижи за стадата си и да обработва земята си.",
                    "И сега, аз, бидейки вече стар, предадох царството на един от моите синове; ето защо, не казвам нищо повече. И нека Господ благослови моя народ. Амин."
                ]
            },
            {
                "url": "https://www.lds.org/scriptures/bofm/mosiah/11?lang=bul",
                "name": "Глава 11",
                "summary": [
                    "Цар Ной управлява в нечестие. Той се отдава на разгулен живот с жените и наложниците си. Авинадий пророкува, че народът ще бъде взет в робство. Животът му е заплашен от цар Ной. Около 160–150 г. пр. Хр."
                ],
                "verses": [
                    "И сега стана така, че Заниф предаде царството на Ной, един от неговите синове; и Ной започна да царува на негово място; но той не ходеше в пътищата на баща си.",
                    "Защото ето, той не спазваше заповедите Божии, а вървеше подир желанията на собственото си сърце. И имаше много жени и наложници. И той накара народа му да върши грях и да прави онова, което е мерзко в очите Господни. Да, те вършеха блудства и всякакъв вид нечестие.",
                    "И той наложи данък от една пета част върху всичко, което те притежаваха, една пета част от златото им и от среброто им, и една пета част от зифа им и от медта им, и от пиринча им, и от желязото им, и една пета част от угоените им стада, и една пета от зърното им.",
                    "И той си присвояваше всичко това, за да издържа себе си и жените си, и наложниците си; а също и свещениците си, и жените им, и наложниците им; тъй той промени делата на царството.",
                    "Защото той низвергна всички свещеници, които бяха посветени от баща му и посвети нови на тяхно място, които бяха издигнати в гордостта на сърцата си.",
                    "Да, и тъй те бяха поддържани в ленивостта си, в идолопоклонничеството си и в блудствата си от данъците, които цар Ной наложи на народа си; тъй народът му се трудеше извънредно, за да поддържа беззаконието.",
                    "Да, и те също станаха идолопоклонници, защото бяха измамени от суетните и ласкателни слова на царя и свещениците; защото те им говореха ласкателни неща.",
                    "И стана така, че цар Ной изгради много красиви и просторни сгради; и ги украси с изящни изработки от дърво и всякакъв вид скъпоценности от злато, и от сребро, и от желязо, и от пиринч, и от зиф, и от мед.",
                    "И той съгради също просторен палат с трон по средата му, направен изцяло от изящно дърво и украсен със злато и сребро, и със скъпоценности.",
                    "И той също накара работниците си да изработят всякакъв вид изящни изделия във вътрешността на храма, от изящно дърво, мед и пиринч.",
                    "И седалките, предназначени за висшите свещеници, които бяха над всички останали седалки, той украси с чисто злато; и накара да изградят пред тях ниска стена с парапет, та да могат те да облягат телата си и ръцете си на него, докато говорят лъжливи и суетни слова на народа му.",
                    "И стана така, че до храма той съгради кула; да, една много висока кула, дори толкова висока, че той можеше да застане на върха ѝ и да наблюдава земята Силом, и също земята Семлон, която се притежаваше от ламанитите; и той можеше да обхване с поглед цялата земя наоколо.",
                    "И стана така, че той накара да се построят много сгради в земята Силом; и той накара да се изгради висока кула на хълма, северно от земята Силом, която беше прибежище за чедата на Нефи по времето, когато те избягаха от земята; и това стори той с богатствата, с които се сдобиваше от облагането с данъци на народа си.",
                    "И стана така, че той отдаде сърцето си на богатствата си и прекарваше времето си в разгулен живот с жените и наложниците си; тъй и неговите свещеници прекарваха също времето си с блудници.",
                    "И стана така, че той насади лозя навсякъде из страната; и направи преси за изстискване, и правеше вино в изобилие; и ето защо, той стана винопиец и народът му също.",
                    "И стана така, че ламанитите започнаха да нападат народа му на малки групи и да ги избиват по полетата, докато пасат стадата си.",
                    "И цар Ной изпрати стражи навсякъде из земята, за да ги държат на разстояние; но той не изпрати достатъчно на брой и ламанитите ги връхлетяха и избиха, и откараха много от стадата им извън земята; тъй ламанитите започнаха да ги унищожават и да упражняват омразата си върху тях.",
                    "И стана така, че цар Ной изпрати войските си срещу ламанитите и те бяха отблъснати, сиреч те успяха да ги отблъснат временно; ето защо, те се върнаха, радвайки се на плячката си.",
                    "И сега, поради тази голяма победа те бяха издигнати в гордостта на сърцата си; хвалеха се със собствената си сила, като казваха, че петдесет от техните могат да устоят на хиляди ламанити; и тъй те се хвалеха и се наслаждаваха на кръв и на проливането на кръвта на братята им, и това ставаше поради нечестието на царя им и на свещениците им.",
                    "И стана така, че сред тях имаше един човек, чието име беше Авинадий; и той тръгна сред тях и започна да пророкува, казвайки: Ето, тъй рече Господ и тъй ми заповяда Той, казвайки: Иди и кажи на този народ, че тъй рече Господ: Горко на този народ, защото Аз видях неговите мерзости и нечестието му, и блудствата му; и ако те не се покаят, Аз ще ги посетя в гнева Си.",
                    "И ако не се покаят и не се обърнат към Господа, техния Бог, ето, Аз ще ги предам в ръцете на враговете им; да, и те ще бъдат доведени в робство; и ще бъдат подложени на страдания от ръката на враговете им.",
                    "И ще стане така, че те ще познаят, че Аз съм Господ, техният Бог, и че съм ревнив Бог, въздавайки беззаконията на народа Си.",
                    "И ще стане така, че освен ако този народ не се покае и не се обърне към Господа, техния Бог, той ще бъде доведен в робство; и никой не ще ги избави, освен Господ, Всемогъщият Бог.",
                    "Да, и ще стане така, че когато Ме призоват, Аз ще бъда бавен да чуя зова им; да, и ще ги оставя да бъдат поразени от враговете им.",
                    "И ако не се покаят във вретище и с пепел, и не извикат силно към Господа, техния Бог, Аз няма да чуя молитвите им, нито ще ги избавя от страданията им; и тъй рече Господ, и тъй ми заповяда Той.",
                    "Сега стана така, че когато Авинадий изрече тези слова, те му се разгневиха и се опитаха да отнемат живота му, но Господ го избави от ръцете им.",
                    "Сега, когато цар Ной чу за словата, които Авинадий беше казал на народа, той също се разгневи и каза: Кой е този Авинадий, та аз и народът ми да бъдем съдени от него, и кой е Господ, Който ще докара такова голямо страдание на народа ми?",
                    "Заповядвам ви да ми доведете тука Авинадий, за да го убия, защото той е казал тези неща, за да подтикне людете ми към гняв един срещу друг и да създаде раздори сред народа ми; ето защо, аз ще го убия.",
                    "Сега, очите на людете бяха заслепени; и те вкоравиха сърцата си срещу словата на Авинадий и оттогава насетне се опитваха да го хванат. И цар Ной вкорави сърцето си срещу словото Господне, и не се покая за злодеянията си."
                ]
            },
            {
                "url": "https://www.lds.org/scriptures/bofm/mosiah/12?lang=bul",
                "name": "Глава 12",
                "summary": [
                    "Авинадий е хвърлен в затвора за това, че пророкува унищожението на народа и смъртта на цар Ной. Лъжливите свещеници цитират светите писания и се правят, че спазват закона на Моисей. Авинадий започва да ги учи на Десетте заповеди. Около 148 г. пр. Хр."
                ],
                "verses": [
                    "И стана така, че след промеждутък от две години, Авинадий дойде сред тях предрешен, та да не го познаят, и започна да пророкува сред тях, казвайки: Тъй ми заповяда Господ, казвайки: Авинадий, иди и пророкувай на този Мой народ, понеже те са вкоравили сърцата си срещу словата Ми; те не са се покаяли за злодеянията си; ето защо, Аз ще ги посетя в гнева Си, да, за техните беззакония и мерзости ще ги посетя Аз в свирепия Си гняв.",
                    "Да, горко на това поколение! И Господ ми каза: Простри ръката си и пророкувай, казвайки: Тъй казва Господ, ще стане така, че поради беззаконията си това поколение ще бъде доведено в робство и удряно по бузата; да, и ще бъдат гонени от човеците, и ще бъдат избивани; и лешоядите от въздуха, и кучетата, да, и дивите зверове ще поглъщат плътта им.",
                    "И ще стане така, че животът на цар Ной ще струва тъкмо колкото дреха в нажежена пещ; защото той ще узнае, че Аз съм Господ.",
                    "И ще стане така, че Аз ще ударя този мой народ с тежки страдания, да, с глад и с чума; и ще ги накарам да ридаят по цял ден.",
                    "Да, и Аз ще сторя така, че да носят тежки товари, вързани върху гърбовете им; и те ще бъдат подкарвани напред, като ням осел.",
                    "И ще стане така, че Аз ще изпратя градушка сред тях и тя ще ги помете; те ще бъдат също пометени и от източния вятър; и насекоми ще опустошат също земите им, и ще изпоядат зърното им.",
                    "И те ще бъдат поразени от голяма чума. И Аз ще направя всичко това поради техните беззакония и мерзости.",
                    "И ще стане така, че ако не се покаят, ще ги изтребя напълно от лицето на земята; при все това те ще оставят летопис след себе си, който Аз ще запазя за другите народи, които ще притежават земята; да, тъкмо тъй Аз ще направя, за да разкрия на други народи мерзостите на този народ. И Авинадий пророкуваше много неща против този народ.",
                    "И стана така, че те му се разгневиха; и го хванаха, и го заведоха вързан пред царя, и казаха на царя: Ето, ние доведохме човек, който пророкуваше зло за твоя народ и каза, че Бог ще го унищожи.",
                    "И той пророкува също лоши неща за живота ти и казва, че животът ти ще струва колкото дреха, хвърлена в пещ с огън.",
                    "И той казва още, че ти ще бъдеш като стъбло, тъкмо като сухо стъбло в полето, което е прегазено от зверовете и тъпкано с крака.",
                    "И той казва още, че ти ще бъдеш като цветовете на бодил, които, когато той узрее напълно, се разпръсват по лицето на земята ако духне вятър. И той твърди, че Господ го е казал. И той казва, че всичко това ще те сполети, ако не се покаеш, и всичко това поради беззаконията ти.",
                    "И сега, о, царю, какво голямо зло си вършил, или какви големи грехове е извършил твоят народ, та да бъдем укорявани от Бога или съдени от този човек?",
                    "И сега, о, царю, ето, ние сме невинни, и ти, о, царю, не си съгрешил; ето защо, този човек е казал лъжи за тебе и е пророкувал напразно.",
                    "И ето, ние сме силни и няма да бъдем доведени в робство или взети в плен от враговете ни; да, и ти преуспя в страната и ще продължаваш да преуспяваш.",
                    "Ето, тука е човекът, ние го предаваме в твои ръце; и можеш да правиш с него каквото намериш за добре.",
                    "И стана така, че цар Ной заповяда Авинадий да бъде хвърлен в тъмница; и той заповяда на свещениците да се съберат, за да проведе съвет с тях и реши, какво да прави с него.",
                    "И стана така, че те казаха на царя: Доведи го тука, за да го разпитаме; и царят заповяда той да бъде доведен пред тях.",
                    "И те започнаха да го разпитват, за да могат да го засекат, та тъй да имат в какво да го обвинят; но той им отговаряше смело и устоя на всичките им въпроси, да, за тяхно учудване; защото той им устоя във всичките им въпроси и ги обърка във всичките им слова.",
                    "И стана така, че един от тях му каза: Какво означават словата, които са написани и които бяха проповядвани от бащите ни, казвайки:",
                    "Колко прекрасни са върху планините нозете на оногова, който носи благовестия; който проповядва мир; който носи благовестия за добро; който проповядва спасение; който говори на Сион: Твоят Бог царува.",
                    "Стражите ти ще издигнат глас; в един глас те ще запеят, защото ще видят ясно с очите си, когато Господ ще възвърне Сион.",
                    "Възкликнете в радост, запейте заедно, вие, запустели Ерусалимски места; защото Господ е утешил народа Си, Той е изкупил Ерусалим.",
                    "Господ запретна святата Си ръка пред очите на всички народи и всичките краища на земята ще видят спасението на нашия Бог.",
                    "И сега, Авинадий им отговори: Свещеници сте и твърдите, че поучавате този народ, и че разбирате духа на пророкуването, и при все това желаете да знаете от мене какво означават тези неща?",
                    "Казвам ви, горко на вас, защото извращавате пътищата Господни! Защото ако разбирате тези неща, вие не сте ги проповядвали; ето защо, вие сте извратили пътищата Господни.",
                    "Вие не сте използвали сърцето си, за да разберете; ето защо, вие не сте били мъдри. И тъй, на какво учите този народ?",
                    "И те отговориха: Ние проповядваме закона на Моисей.",
                    "И той каза още: Ако проповядвате закона на Моисей, защо тогава не го спазвате? Защо насочвате сърцата си към богатствата? Защо вършите блудства и прахосвате силата си с блудници, да, и карате този народ да върши грях, та Господ е сторил да ме прати да пророкувам против този народ, да, дори да пророкувам голямо зло за този народ.",
                    "Не знаете ли, че казвам истината? Да, вие знаете, че казвам истината; и вие трябва да треперите пред Бога.",
                    "И ще стане така, че вие ще бъдете поразени заради беззаконията си, защото казахте, че проповядвате закона на Моисей. А какво знаете относно закона на Моисей? Идва ли спасението чрез закона на Моисей? Какво казвате вие?",
                    "И те отговориха и казаха, че спасението идва чрез закона на Моисей.",
                    "Но сега Авинадий им каза: Аз знам, че ако спазвате заповедите Божии, вие ще бъдете спасени; да, ако спазвате заповедите, които Господ предаде на Моисей на планината Синай, казвайки:",
                    "Аз съм Господ, твоят Бог, Който те изведе из земята на Египет, из дома на робството.",
                    "Да нямаш друг Бог освен Мене.",
                    "Не си прави никакъв кумир или каквото и да е подобие на нещо, което е на небето горе, или което е на земята отдолу.",
                    "Сега Авинадий им каза: Правехте ли всичко това? Казвам ви, Не! Вие не го правехте. Учехте ли този народ, че трябва да прави всичко това? Аз ви казвам, Не! Вие не сте го учили."
                ]
            },
            {
                "url": "https://www.lds.org/scriptures/bofm/mosiah/13?lang=bul",
                "name": "Глава 13",
                "summary": [
                    "Божествена сила предпазва Авинадий. Той проповядва Десетте заповеди. Спасението не идва единствено чрез закона на Моисей. Сам Бог ще извърши единение и ще изкупи народа си. Около 148 г. пр. Хр."
                ],
                "verses": [
                    "И сега, когато царят чу тези слова, той каза на свещениците си: Махнете този човек и го убийте; защото какво можем да направим с него, той е един луд.",
                    "И те се приближиха и се опитаха да сложат ръка на него; но той им устоя и им каза:",
                    "Не ме пипайте, защото ако сложите ръка върху ми, Господ ще ви порази, защото не съм предал още известието, което Господ ме изпрати да предам; нито пък съм ви казал онова, което вие искахте да ви кажа; ето защо, Бог няма да позволи да бъда унищожен в този момент.",
                    "Но аз трябва да изпълня заповедите, които Господ ми заповяда; вие ми се разгневихте, защото ви казах истината. И още, понеже аз ви изрекох словото Божие, вие сметнахте, че съм луд.",
                    "Сега стана така, че след като Авинадий беше изрекъл тези слова, людете на цар Ной не посмяха да сложат ръка върху му, защото Духът Господен беше върху него; и лицето му сияеше с извънреден блясък, тъкмо както Моисеевото, когато той беше на планината Синай, докато говореше с Господа.",
                    "И той говорѝ със сила и власт от Бога; и той продължи словата си, казвайки:",
                    "Вие виждате, че нямате сила да ме убиете, ето защо, аз свършвам посланието си. Да, и аз усещам, че то ви пробожда в сърцата, защото ви казвам истината относно вашите беззакония.",
                    "Да, и словата ми ви изпълват с изумление, с учудване и с гняв.",
                    "Но аз свършвам посланието си; и тогава няма да има значение къде ще отида, ако е тъй, че съм спасен.",
                    "Но поне ви казвам, каквото направите с мене, след това ще бъде образец и сянка на нещата, които ще дойдат.",
                    "И сега, аз ви чета останалата част от заповедите Божии, защото усещам, че те не са написани в сърцата ви; и аз схващам, че сте изучавали и поучавали беззаконие през по-голямата част от живота си.",
                    "И сега, вие си спомняте, че ви казах: Не си прави кумир или каквото и да било подобие на нещата, които са на небето горе или на земята отдолу, или които са във водата под земята.",
                    "И още: Да не им се кланяш нито да им служиш; защото Аз, Господ, твоят Бог, съм ревнив Бог, въздавайки беззаконията на бащите върху чедата до третото и четвъртото поколение на тези, които Ме мразят,",
                    "а показвайки милост към хиляди от тези, които Ме обичат и спазват Моите заповеди.",
                    "Не изговаряй напразно името на Господа, твоя Бог; защото Господ няма да счита за безгрешен оногова, който изговаря името Му напразно.",
                    "Помни съботния ден, за да го пазиш свят.",
                    "Шест дни да работиш и да вършиш всичката си работа;",
                    "но на седмия ден, съботата на Господа, твоя Бог, да не вършиш никаква работа, нито ти, нито сина ти, нито дъщеря ти, нито слугата ти, нито слугинята ти, нито добитъкът ти, нито чужденецът, който е отвътре вратите ти.",
                    "Защото в шест дни Господ направи небето и земята, и морето, и всичко, което е в тях; ето защо, Господ благослови съботния ден и го освети.",
                    "Почитай баща си и майка си, за да бъдат дълги дните ти на земята, която Господ, твоят Бог ти дава.",
                    "Не убивай.",
                    "Не прелюбодействай. Не кради.",
                    "Не свидетелствай лъжливо против ближния си.",
                    "Не пожелавай къщата на ближния си и не пожелавай жената на ближния си нито слугата му, нито слугинята му, нито вола му, нито осела му, нито каквото и да е, което е на ближния ти.",
                    "И стана така, че след като Авинадий бе привършил тези слова, той им каза: Учили ли сте този народ, че трябва да съблюдава всички тези неща, за да спазва тези заповеди?",
                    "Казвам ви, че Не; защото ако бяхте, Господ не щеше да ме накара да изляза и да пророкувам зло на този народ.",
                    "И сега, вие казахте, че спасението идва чрез закона на Моисей. Аз ви казвам, че е нужно все още да спазвате закона на Моисей; но аз ви казвам, че ще дойде време, когато не ще бъде повече нужно да се спазва законът на Моисей.",
                    "И освен това аз ви казвам, че спасението не идва единствено от закона; и ако не е единението, което сам Бог ще извърши за греховете и беззаконията на своя народ, те неизбежно ще погинат, въпреки закона на Моисей.",
                    "И сега, казвам ви, че беше нужно да има закон, даден на чедата Израилеви, да, дори един много строг закон, защото те бяха коравовратен народ, бърз да върши беззаконие, но бавен да помни Господа, своя Бог.",
                    "Ето защо, им бе даден закон, да, един закон за действия и за обреди, един закон, който те трябваше да съблюдават строго ден след ден, за да бъдат държани във възпоменание за Бога и за дълга си към Него.",
                    "Но ето, аз ви казвам, че всички тези неща бяха примери за идните неща.",
                    "И сега, разбраха ли те закона? Аз ви казвам Не, не всички от тях разбраха закона; и това заради коравосърдечието им; защото те не разбраха, че никой човек не може да бъде спасен, освен чрез изкуплението Божие.",
                    "Защото ето, не им ли пророкуваше Моисей за пришествието на Месията и че Бог ще изкупи Своя народ? Да, и дори всички пророци, които някога са пророкували от началото на света, не са ли говорили те повече или по-малко за тези неща?",
                    "Не са ли казвали те, че сам Бог ще слезе сред чедата човешки и ще вземе върху Си образа на човек, и ще се появи в могъща сила върху лицето на земята?",
                    "Да, не са ли казвали те също, че Той ще осъществи възкресението на мъртвите и че Той самият ще бъде угнетяван и подлаган на страдания?"
                ]
            },
            {
                "url": "https://www.lds.org/scriptures/bofm/mosiah/14?lang=bul",
                "name": "Глава 14",
                "summary": [
                    "Исаия говори относно Месията. Изложени са унижението и страданията на Месията. Той направи душата Си приношение за грях и ходатайства за прегрешителите. Сравни с Исаия, гл. 53. Около 148 г. пр. Хр."
                ],
                "verses": [
                    "Да, не казва ли Исаия: Кой е повярвал на известието ни; и на кого се е открила ръката Господна?",
                    "Защото той ще израсне пред Него като нежно растение и като корен от суха земя; Той няма приличие, нито благообразие и когато Го видим, няма да има красота, та да Го желаем.",
                    "Той е презрян и отхвърлен от човеците; човек на скърби и навикнал на печал; и ние скрихме лицата си от Него; Той беше презрян и ние за нищо не Го счетохме.",
                    "Той наистина понесе нашата печал и се натовари със скърбите ни; а ние Го счетохме за ударен, поразен от Бога и наскърбен.",
                    "Но Той беше наранен за нашите прегрешения и бит за нашите беззакония; върху Него дойде наказанието за нашия мир; и чрез Неговите рани от камшика ние се изцелихме.",
                    "Всички ние се заблудихме като овце; отбихме се, всеки по пътя си; и Господ възложи върху Него беззаконията на всички ни.",
                    "Той бе угнетяван, и подложен на страдания, при все това Той не отвори устата Си; Той е доведен като агне на заколение и както овцата пред стригачите си е безгласна, така и Той не отвори устата Си.",
                    "Той беше грабнат от тъмница и от правосъдие; и кой ще прогласи рода Му? Защото Той беше отсечен от земята на живите; за прегрешенията на моя народ бе Той ударен.",
                    "И Той направи гроба Си със злодея и с богатия в смъртта Си; защото не бе вършил зло нито пък имаше измама в устата Му.",
                    "При все това угодно беше на Господа Той да бъде бит; Той Го предаде на печал; когато направиш душата Му приношение за грях, Той ще види потомството Си и ще продължи дните Си и благоволението Господне ще преуспее в ръката Му.",
                    "Той ще види плодовете от труда на душата Си и ще бъде задоволен; чрез знанието Си праведният Мой слуга ще оправдае мнозина; защото Той ще понесе беззаконията им.",
                    "Ето защо, ще Му отделя дял с великите и Той ще раздели плячката Си със силните; защото Той изложи душата Си на смърт и беше причислен към прегрешителите; и Той понесе греховете на мнозина и стори ходатайство за прегрешителите."
                ]
            },
            {
                "url": "https://www.lds.org/scriptures/bofm/mosiah/15?lang=bul",
                "name": "Глава 15",
                "summary": [
                    "Как Христос е и Отец, и Син. Той ще извърши ходатайство и ще понесе прегрешенията на народа Си. Те и всичките свети пророци са Негово потомство. Той осъществява Възкресението. Малките деца имат вечен живот. Около 148 г. пр. Хр."
                ],
                "verses": [
                    "И сега, Авинадий им каза: Бих желал да разберете, че самият Бог ще слезе сред чедата човешки и ще изкупи Своя народ.",
                    "И понеже Той пребивава в плът ще бъде наречен Син Божий, понеже е подчинил плътта на волята на Отца, бидейки Отецът и Синът;",
                    "Отецът, защото беше заченат чрез силата Божия; и Синът поради плътта; и така Той става Отецът и Синът —",
                    "И те са един Бог, да, същинският Вечен Отец на небето и на земята.",
                    "И тъй плътта, ставайки подчинена на Духа, или Синът на Отца, бидейки един Бог, изтърпява изкушение, но не се поддава на изкушението, а се оставя да бъде подиграван, и бичуван, и отхвърлян, и отречен от Своя народ.",
                    "И след всичко това, след като извърши много велики чудеса сред чедата човешки, Той ще бъде воден, тъкмо както каза Исаия, както овцата пред стригача е безгласна, тъй Той не ще отвори устата Си.",
                    "Да, тъкмо тъй Той ще бъде воден, разпнат и убит, като плътта се подчини дори на смъртта, а волята на Сина бъде погълната от волята на Отца.",
                    "И тъй Бог скъсва връзките на смъртта, печелейки победата над смъртта; давайки на Сина сила да направи ходатайство за чедата човешки;",
                    "бидейки възнесен на небето, имащ милостиво сърце; изпълнен със състрадание към чедата човешки; стоящ между тях и правосъдието; скъсал връзките на смъртта, взел върху си тяхното нечестие и техните прегрешения, изкупил ги и задоволил изискванията на правосъдието.",
                    "И сега, аз ви казвам, кой ще прогласи рода Му? Ето, казвам ви, че когато душата Му бъде направена приношение за грях, тогава Той ще види потомството Си. И сега, какво казвате вие? И кои ще бъдат Неговото потомство?",
                    "Ето, аз ви казвам, че всеки, който е чул словата на пророците, да, всичките свети пророци, които са пророкували за пришествието на Господа, казвам ви, че всички онези, които са се вслушали в техните слова и са повярвали, че Господ ще изкупи Своя народ и са очаквали този ден за опрощаване на греховете си, аз ви казвам, че те са Неговото потомство, или те са наследниците на царството Божие.",
                    "Защото това са тези, чиито грехове Той е понесъл; това са тези, за които Той умря, за да ги изкупи от прегрешенията им. И сега, не са ли те Неговото потомство?",
                    "Да, не са ли и пророците, всеки един, който е отворил устата си, за да пророкува, и който не е изпаднал в прегрешение, сиреч всички свети пророци от началото на света? Аз ви казвам, че те са Неговото потомство.",
                    "И те са онези, които са проповядвали мир, които са носили благовестия за добро, които са проповядвали спасение и са казали на Сион: Твоят Бог царува!",
                    "И о, колко прекрасни бяха техните нозе на планините!",
                    "И още колко прекрасни са върху планините нозете на онези, които все още проповядват мир!",
                    "И още, колко прекрасни са върху планините нозете на онези, които отсега нататък ще проповядват мир, да, отсега нататък и навеки.",
                    "И ето, аз ви казвам, това не е всичко. Защото о, колко прекрасни са върху планините нозете на Оногова, Който носи благовестия, Който е основателят на мира, да, тъкмо Господ, Който е изкупил Своя народ; да, Този, Който дари спасение на Своя народ!",
                    "Защото ако не беше изкуплението, което Той направи за Своя народ, което беше приготвено от основаването на света, аз ви казвам, ако не беше то, цялото човечество трябваше да е погинало.",
                    "Но ето, връзките на смъртта ще бъдат скъсани и Синът ще царува, и ще има сила над мъртвите; ето защо, Той осъществява възкресението на мъртвите.",
                    "И ето идва възкресение, даже първо възкресение; да, тъкмо едно възкресение за онези, които са били, които са и които ще бъдат, чак до възкресението на Христа, защото тъй ще се нарича Той.",
                    "И сега, възкресението на всичките пророци и на всички онези, които са повярвали в техните слова, или на всички онези, които са спазвали заповедите Божии, ще стане в първото възкресение; ето защо, те са първото възкресение.",
                    "Те са въздигнати, за да живеят с Бога, Който ги е изкупил; тъй те имат вечен живот чрез Христа, Който е скъсал връзките на смъртта.",
                    "И това са онези, които имат дял в първото възкресение; и това са онези, които умряха в невежеството си преди пришествието на Христа, без спасението да им е изявено. И тъй Господ осъществява тяхното възстановяване; и те имат дял в първото възкресение, или имат вечен живот, бидейки изкупени от Господа.",
                    "И малките деца имат също вечен живот.",
                    "Но вижте, страхувайте се и треперете пред Бога, понеже вие трябва да треперите; защото Господ не изкупва никого от онези, които се бунтуват против Него и умират в греховете си; да, дори всички онези, които са погинали в греховете си от началото на света, които преднамерено са се разбунтували против Бога, които са знаели заповедите Божии, но не са ги спазвали; те са онези, които нямат дял в първото възкресение.",
                    "Затова не трябва ли и вие да треперите? Защото за никой такъв няма спасение; понеже Господ не изкупва такива; да, нито пък може да изкупи Господ такива, защото Той не може да се самоотрече; защото Той не може да отрече правосъдието, когато то има своето право.",
                    "И сега, аз ви казвам, че ще дойде времето, когато спасението Господне ще бъде възвестено на всеки народ, племе, език и люде.",
                    "Да, Господи, стражите Ти ще издигнат гласа си; в един глас те ще запеят, защото ще видят ясно с очите си, когато Господ ще възвърне Сион.",
                    "Възкликнете в радост, запейте заедно, вие, запустели Ерусалимски места; защото Господ е утешил народа Си, Той е изкупил Ерусалим.",
                    "Господ запретна святата Си ръка пред очите на всички народи; и всичките краища на земята ще видят спасението на нашия Бог."
                ]
            },
            {
                "url": "https://www.lds.org/scriptures/bofm/mosiah/16?lang=bul",
                "name": "Глава 16",
                "summary": [
                    "Бог изкупва човеците от тяхното изгубено и паднало състояние. Онези, които са плътски, остават като че ли няма изкупление. Христос осъществява възкресението или за безкраен живот, или за безкрайно проклятие. Около 148 г. пр. Хр."
                ],
                "verses": [
                    "И сега стана така, че след като Авинадий беше казал тези слова, той простря ръката си и рече: Ще дойде времето, когато всички ще видят спасението на Господа; когато всеки народ, племе, език и люде ще видят ясно с очите си и ще изповядат пред Бога, че Неговите възмездия са справедливи.",
                    "И тогава нечестивите ще бъдат отхвърлени и ще имат причина да ридаят и да плачат, да викат и да скърцат със зъби; и това, защото не поискаха да се вслушат в гласа Господен; ето защо, Господ не ги изкупва.",
                    "Защото са плътски и дяволски и дяволът има власт над тях; да, тъкмо онази стара змия, която измами първите ни родители, което беше причина за тяхното падение; което стана причина цялото човечество да стане плътско, похотливо, дяволско, различаващо доброто от злото, подчиняващо се на дявола.",
                    "Тъй цялото човечество беше изгубено; и ето, те щяха да бъдат изгубени завинаги, ако Бог не беше изкупил Своя народ от неговото изгубено и паднало състояние.",
                    "Но помнете, че този, който упорства в своята плътска природа и който ходи в пътищата на греха и бунта против Бога, той остава в своето паднало състояние и дяволът има цялата власт над него. Ето защо, за него все едно че не бе направено никакво изкупление и той е враг на Бога, също както дяволът е враг на Бога.",
                    "И сега, ако Христос не беше дошъл в света, говорейки за неща, които ще дойдат, сякаш вече са дошли, нямаше да може да има изкупление.",
                    "И ако Христос не се беше вдигнал от мъртвите, или не беше скъсал връзките на смъртта, та гробът да няма победа и смъртта да няма жило, не можеше да има възкресение.",
                    "Но има възкресение, затова и гробът няма победа и жилото на смъртта е погълнато в Христа.",
                    "Той е светлината и животът на света; да, светлина, която е безкрайна, която не може никога да бъде затъмнена; да, също и живот, който е безкраен, тъй че да не може да има повече смърт.",
                    "Дори тази смъртност ще се облече в безсмъртие, и това тление ще се облече в нетление и ще бъдат доведени да застанат пред съдилището на Бога, за да бъдат съдени от Него според делата им, били те добри или били те зли;",
                    "и ако те бъдат добри — към възкресението за безкраен живот и щастие; и ако бъдат зли — към възкресението за безкрайно проклятие, като бъдат предавани на дявола, който ги е подчинил, което е проклятие;",
                    "ходили според плътската си воля и желания, никога не призовали Господа, докато ръцете на милостта бяха протегнати към тях, защото ръцете на милостта бяха протегнати към тях, а те не поискаха; предупредени за беззаконията си, те не пожелаха да се откажат от тях; и им беше заповядано да се покаят, и при все това те не пожелаха да се покаят.",
                    "И сега, не трябва ли да треперите и да се покаете за греховете си, и да си спомните, че само в и чрез Христа можете да бъдете спасени?",
                    "Ето защо, ако проповядвате закона на Моисей, проповядвайте също, че той е сянка на онези неща, които ще дойдат.",
                    "Поучавайте ги, че изкуплението идва чрез Христа Господа, Който е същинският Вечен Отец. Амин."
                ]
            },
            {
                "url": "https://www.lds.org/scriptures/bofm/mosiah/17?lang=bul",
                "name": "Глава 17",
                "summary": [
                    "Алма повярва на словата на Авинадий и ги записва. Авинадий изстрадва смърт от огън. Той пророкува, че неговите убийци ще бъдат сполетени от болести и смърт от огън. Около 148 г. пр. Хр."
                ],
                "verses": [
                    "И сега стана така, че след като Авинадий беше привършил тези слова, царят заповяда на свещениците да го хванат и го предадат на смърт.",
                    "Но сред тях имаше един, чието име беше Алма, и той беше потомък на Нефи. Той беше младеж и повярва в словата, които Авинадий беше изрекъл, защото знаеше за беззаконието, за което Авинадий им беше свидетелствал; ето защо, той започна да се застъпва пред царя да не се гневи на Авинадий, а да го остави да си иде в мир.",
                    "Но царят се ядоса още повече и накара да прогонят Алма от средата им, и изпрати слугите си след него, за да го убият.",
                    "Но той побягна от тях и се скри, тъй че те не го намериха. И докато се криеше в продължение на много дни, той написа всички слова, които Авинадий беше казал.",
                    "И стана така, че царят накара стражите си да обкръжат Авинадий и да го хванат; те го вързаха и го хвърлиха в тъмница.",
                    "И три дена по-късно, след като се беше съветвал със свещениците си, той накара да го доведат отново пред него.",
                    "И той му каза: Авинадий, ние намерихме обвинение срещу тебе и ти заслужаваш смърт.",
                    "Защото ти каза, че самият Бог ще слезе сред чедата човешки; и сега, поради тази причина ти ще бъдеш предаден на смърт, освен ако не оттеглиш всички слова, които изрече злонамерено относно мен и народа ми.",
                    "Сега Авинадий му каза: Казвам ти, че няма да оттегля словата, които съм ти казал относно този народ, защото те са истинни; и за да знаеш за тяхната сигурност, аз се оставих да падна в ръцете ти.",
                    "Да, и аз ще страдам дори до смърт, и няма да оттегля словата си, и те ще останат като свидетелство против тебе. И ако ти ме убиеш, ще пролееш невинна кръв и това също ще остане като свидетелство против тебе в последния ден.",
                    "И сега, цар Ной беше готов да го освободи, защото се страхуваше от словото му; защото той се страхуваше, че възмездията Божии щяха да го сполетят.",
                    "Но свещениците издигнаха гласовете си срещу него и започнаха да го обвиняват, казвайки: Той охули царя. Ето защо, това подтикна царя към гняв срещу него и им го предаде, за да го убият.",
                    "И стана така, че те го хванаха и го вързаха, и нараниха кожата му с фашини чак до смърт.",
                    "И сега, когато пламъците започнаха да го обгарят, той извика към тях, казвайки:",
                    "Ето, тъкмо както сторихте с мен, тъй ще стане, че твоето потомство ще стори щото мнозина да изстрадат болките, които аз изстрадвам, тъкмо болките от смъртта от огън; и това, защото те вярват в спасението на Господа, техния Бог.",
                    "И ще стане така, че вие ще страдате от всякакъв вид болести поради беззаконията си.",
                    "Да, вие ще бъдете покосявани от всички страни, и подкарвани, и разпръсквани насам-натам, тъкмо както подплашеното стадо е подкарвано от диви и свирепи зверове.",
                    "И в този ден ще бъдете преследвани и ще бъдете хванати от ръката на враговете ви, и тогава вие ще страдате тъй, както аз изстрадвам сега болките от смъртта от огън.",
                    "Тъй Бог изпълнява мъстта Си към онези, които унищожават народа Му. О, Боже, приеми душата ми.",
                    "И сега, когато Авинадий изрече тези слова, той падна, изстрадвайки смърт от огън; да, бидейки предаден на смърт, защото не пожела да отрече заповедите Божии, като запечата истинността на словата си със своята смърт."
                ]
            },
            {
                "url": "https://www.lds.org/scriptures/bofm/mosiah/18?lang=bul",
                "name": "Глава 18",
                "summary": [
                    "Алма проповядва тайно. Той оповестява завета на кръщението и кръщава във водите на Мормон. Той организира църквата на Христа и поставя свещеници. Те се издържат сами и учат людете. Алма и народът му избягват от цар Ной в пустошта. Около 147–145 г. пр. Хр."
                ],
                "verses": [
                    "И сега стана така, че Алма, който беше успял да избяга от слугите на цар Ной, се покая за своите грехове и беззакония и започна тайно да отива сред народа и да проповядва словата на Авинадий;",
                    "да, относно това, което трябваше да дойде, както и относно възкресението на мъртвите и изкуплението на людете, което трябваше да се осъществи чрез силата, и страданията, и смъртта на Христа, Неговото възкресение и възнесение в небесата.",
                    "И той поучаваше всички, които искаха да чуят словото му. И ги поучаваше тайно, за да не стигне това до знанието на царя. И мнозина повярваха на словата му.",
                    "И стана така, че всички тези, които му повярваха, отидоха на едно място, наречено Мормон, получило името си от царя, намиращо се в пределите на земята, в която през дадени сезони и времена нахлуваха диви животни.",
                    "Сега, в Мормон имаше извор на чиста вода и Алма често отиваше там, където близо до водата имаше гъсталак от дръвчета и където той се криеше през деня от издирванията на царя.",
                    "И стана така, че всички, които му бяха повярвали, отиваха там, за да чуят словата му.",
                    "И стана така, че след много дни се бяха събрали доста люде в местността Мормон, за да чуят словата на Алма. Да, всички тези, които вярваха в словата на Алма, се бяха събрали, за да го чуят. И той ги поучаваше и им проповядваше покаяние, изкупление и вяра в Господа.",
                    "И стана така, че той им каза: Ето, тука са водите на Мормон (защото така се наричаха те), и сега, като желаете да влезете в стадото Божие и да бъдете наречени Негов народ, и сте готови да носите един другиму тегобите си, за да може те да са леки;",
                    "да, и сте готови да скърбите с онези, които скърбят; да, и да утешавате онези, които се нуждаят от утешение, и да бъдете свидетели Божии по всяко време, за всяко нещо и на всяко място, където може да се намирате, даже и до смърт, за да може да бъдете изкупени от Бога и бъдете причислени към онези от първото възкресение, та да може да имате вечен живот,",
                    "сега аз ви казвам, ако това е желанието на сърцата ви, какво имате срещу това да бъдете кръстени в името Господне като свидетели пред Него, че сте встъпили в завет с Него, че ще Му служите и ще спазвате Неговите заповеди, за да може Той да излее по-изобилно Духа Си върху вас?",
                    "И сега, когато людете чуха тези слова, те плеснаха с ръце от радост и възкликнаха: Това е желанието на сърцата ни.",
                    "И сега стана така, че Алма взе Елам, като той беше един от първите, отиде и застана във водата и извика, казвайки: О, Господи, излей Духа Си върху Твоя слуга, за да може той да изпълни това дело със святост в сърцето.",
                    "И когато той произнесе тези слова, Духът Господен слезе върху него и той каза: Еламе, имайки власт от Всемогъщия Бог, аз те кръщавам като свидетелство, че си встъпил в завет да Му служиш до смъртта на смъртното ти тяло; и нека Духът Господен да се излее върху тебе; и нека ти даде вечен живот чрез изкуплението на Христа, което Той е подготвил от основаването на света.",
                    "И след като Алма изрече тези слова, Алма и Елам бяха изцяло потопени във водата; и те станаха и излязоха от водата ликувайки, изпълнени с Духа.",
                    "И Алма взе отново друг и влезе за втори път във водата, и го кръсти по същия начин, както бе направил с първия, но този път самият той не се потопи във водата.",
                    "И по този начин той кръсти всеки един, който беше дошъл в местността Мормон; и те бяха на брой около двеста и четири души; да, и те бяха кръстени във водите на Мормон и бяха изпълнени с Божията благодат.",
                    "И от този ден нататък те бяха наречени църквата на Бога, или църквата на Христа. И стана така, че всеки, кръстен чрез силата и властта Божия, беше присъединен към Неговата църква.",
                    "И стана така, че Алма, имайки власт от Бога, постави свещеници; тъкмо по един свещеник на всеки петдесет от тях постави той, за да им проповядват и да ги учат относно нещата, принадлежащи на царството Божие.",
                    "И той им заповяда да не проповядват нищо, освен нещата, които той беше проповядвал и които бяха изречени чрез устата на светите пророци.",
                    "Да, той даже им заповяда да не проповядват нищо, освен покаяние и вяра в Господа, Който беше изкупил народа Си.",
                    "И той им заповяда да нямат раздори един с друг, но да гледат напред като един, имайки само една вяра и едно кръщение, със сърца, обвързани в единство и в любов един към друг.",
                    "И тъй той им заповяда да проповядват. И тъй те станаха чеда Божии.",
                    "И той им заповяда да съблюдават съботния ден и да го пазят свят, също и ежедневно да отдават благодарности на Господа, техния Бог.",
                    "И той им заповяда също, че свещениците, които беше поставил, трябва да работят със собствените си ръце, за да се издържат.",
                    "И имаше един ден в седмицата, определен да се събират заедно да поучават людете, да се покланят на Господа, техния Бог и също тъй винаги, когато им е възможно, да се събират заедно.",
                    "И свещениците не трябваше да зависят от людете за издръжката си; но за труда си те трябваше да получат благодатта Божия, та да могат да станат силни в Духа, имащи знание за Бога, за да могат да поучават чрез силата и властта от Бога.",
                    "И Алма заповяда също, че хората на църквата трябва да раздават от своето имущество, всеки според това, което има; ако има в по-голямо изобилие, той трябва да раздава по-изобилно; и от оногова, който имаше само малко, трябваше да се иска само малко; а на оногова, който нямаше нищо, трябваше да му се даде.",
                    "И тъй те трябваше да раздават от имуществото си, според свободната си воля и доброжеланието си към Бога, на онези свещеници, които са в нужда, да, и на всяка нуждаеща се, гола душа.",
                    "И това им каза той, защото беше получил заповед от Бога; и те ходеха правдиво пред Бога, раздавайки едни на други както материално така и духовно според техните нужди и техните потребности.",
                    "И сега стана така, че всичко това се вършеше в Мормон, да, близо до водите на Мормон, в гората, която беше близо до водите на Мормон; да, местността Мормон, водите на Мормон и гората на Мормон, колко прекрасни бяха те в очите на онези, които там стигнаха до знанието за техния Изкупител; да, и колко благословени са те, защото ще пеят в Негова възхвала навеки.",
                    "И тези неща бяха вършени в пределите на земята тъй, че да не стигнат до знанието на царя.",
                    "Но ето, стана така, че царят, като откри движение сред народа, изпрати свои слуги да ги наблюдават. Ето защо, в деня, когато се събираха заедно, за да чуят словото Господне, те бяха открити на царя.",
                    "И сега, царят каза, че Алма подтиквал народа към бунт против него; ето защо, той изпрати войската си да ги унищожи.",
                    "И стана така, че народът Господен и Алма бяха уведомени за идването на царската войска; ето защо, те взеха шатрите си и семействата си и се оттеглиха в пустошта.",
                    "И те бяха на брой около четиристотин и петдесет души."
                ]
            },
            {
                "url": "https://www.lds.org/scriptures/bofm/mosiah/19?lang=bul",
                "name": "Глава 19",
                "summary": [
                    "Гедеон се опитва да убие цар Ной. Ламанитите нахлуват в земята. Цар Ной изстрадва смърт от огън. Лимхий управлява като васален самодържец. Около 145–121 г. пр. Хр."
                ],
                "verses": [
                    "И стана така, че войската на царя се завърна, като беше търсила напразно народа Господен.",
                    "И сега, ето, силите на царя бяха малко, тъй като бяха намалели; и настана разделение между останалата част от народа.",
                    "И по-малката част започна да изрича заплахи срещу царя и настана голям раздор сред народа.",
                    "И сега, имаше сред тях един човек, чието име беше Гедеон; и той, бидейки силен човек и враг на царя, изтегли меча си и се закле в яростта си, че ще убие царя.",
                    "И стана така, че той се би с царя, и когато царят видя, че той го надвива, побягна и се затича, и се качи на кулата, която беше близо до храма.",
                    "И Гедеон го преследваше и беше готов да се изкачи на кулата, за да го убие, но царят хвърли поглед наоколо към земята Семлон и войската на ламанитите беше в пределите на земята.",
                    "И сега, царят извика в мъката на душата си, казвайки: Гедеоне, пощади ме, защото ламанитите идват върху ни и ще ни унищожат; да, те ще унищожат народа ми.",
                    "А сега царят не беше толкова загрижен за народа си, колкото за собствения си живот; въпреки това, Гедеон му пощади живота.",
                    "И царят заповяда на народа си да побегнат пред ламанитите, а той самият тръгна преди тях, и те избягаха в пустошта с жените си и с децата си.",
                    "И стана така, че ламанитите ги преследваха и ги настигнаха, и започнаха да ги избиват.",
                    "Сега стана така, че царят им заповяда всички мъже да оставят жените си и децата си и да побегнат пред ламанитите.",
                    "Сега, имаше много от тях, които не пожелаха да ги изоставят и предпочетоха да останат и погинат с тях. А останалите напуснаха жените си и децата си и побягнаха.",
                    "И стана така, че онези, които останаха с жените си и децата си, накараха красивите си дъщери да застанат отпред и се примолят на ламанитите да не ги избият.",
                    "И стана така, че ламанитите се смилиха над тях, защото бяха очаровани от красотата на жените им.",
                    "Ето защо, ламанитите им пощадиха живота и ги взеха в плен в земята Нефи, и ги удостоиха да могат да притежават земята при условие, че ще предадат цар Ной в ръцете на ламанитите и ще предадат собствеността си, тъкмо една половина от това, което притежават, половината от златото им, и от среброто им, и от скъпоценностите им, и тъй те трябваше да плащат данък на царя на ламанитите от година на година.",
                    "И сега, сред пленените беше и един от синовете на царя, чието име беше Лимхий.",
                    "И сега, Лимхий желаеше баща му да не бъде убит; при все това Лимхий не беше в неведение за беззконията на баща си, като той самият беше праведен човек.",
                    "И стана така, че Гедеон изпрати тайно воини в пустошта да потърсят царя и онези, които бяха с него. И стана така, че те срещнаха людете в пустошта, всички, с изключение на царя и свещениците му.",
                    "Сега, те се бяха заклели в сърцата си, че ще се върнат в земята Нефи и че ако жените и децата им, както и онези, които бяха останали с тях, са убити, те да потърсят отмъщение и също да погинат с тях.",
                    "И царят им беше заповядал да не се връщат, но те се разгневиха на царя и сториха така, щото той да изстрада смърт от огън.",
                    "И за малко да хванат също и свещениците и да ги предадат на смърт, но те побегнали пред тях.",
                    "И стана така, че те почти се бяха върнали в земята Нефи, когато срещнаха воините на Гедеон. И воините на Гедеон им разказаха за всичко, което се беше случило с жените им и децата им; и че ламанитите ги бяха удостоили да могат да притежават земята, като плащат като данък на ламанитите половината от всичко, което притежават.",
                    "И людете казаха на воините на Гедеон, че са убили царя и че свещениците му са избягали от тях по-навътре в пустошта.",
                    "И стана така, че след като бяха свършили церемонията, те се върнаха в земята Нефи, ликувайки, че жените им и децата им не са убити; и те казаха на Гедеон какво са направили с царя.",
                    "И стана така, че царят на ламанитите им даде клетва, че народът му няма да ги убива.",
                    "А също и Лимхий, бидейки син на царя, на когото беше предадено царството от народа, даде клетва на царя на ламанитите, че неговят народ ще му плаща данък, тъкмо една половина от всичко, което притежава.",
                    "И стана така, че Лимхий започна да установява царството и да установява мир сред своя народ.",
                    "И царят на ламанитите постави стражи навсякъде из земята, за да може да задържи народа на Лимхий в земята, та да не могат да се оттеглят в пустошта; и той издържаше стражите си чрез данъка, който получаваше от нефитите.",
                    "И сега, цар Лимхий имаше непрестанен мир в царството си в продължение на две години, през които ламанитите не ги смущаваха, нито пък се опитваха да ги унищожат."
                ]
            },
            {
                "url": "https://www.lds.org/scriptures/bofm/mosiah/20?lang=bul",
                "name": "Глава 20",
                "summary": [
                    "Някои ламанитски дъщери са отвлечени от свещениците на Ной. Ламанитите водят война с Лимхий и неговия народ. Ламанитското войнство е отблъснато и усмирено. Около 145–123 г. пр. Хр."
                ],
                "verses": [
                    "Сега, имаше местност в Семлон, където дъщерите на ламанитите се събираха, за да пеят, да танцуват и да се веселят.",
                    "И стана така, че един ден малък брой от тях се събра да пеят и танцуват.",
                    "И сега, свещениците на цар Ной, като се срамуваха да се върнат в град Нефи, да, и страхувайки се също, че людете ще ги убият, ето защо, те не смееха да се върнат при жените си и децата си.",
                    "И като останаха в пустошта и намериха дъщерите на ламанитите, скриха се и започнаха да ги дебнат.",
                    "И когато няколко от тях се събраха да танцуват, те излязоха от скришните си места, хванаха ги и ги закараха в пустошта; да, двадесет и четири от дъщерите на ламанитите те закараха в пустошта.",
                    "И стана така, че когато ламанитите откриха, че дъщерите им липсват, те се разгневиха на народа на Лимхий, защото помислиха, че народът на Лимхий е направил това.",
                    "Ето защо, те изпратиха войските си, да, даже самият цар предвождаше людете си; и те възлязоха в земята Нефи, за да унишожат народа на Лимхий.",
                    "И сега, Лимхий ги беше забелязал от високата кула, дори всичките им приготовления за война беше забелязал той; затова той събра народа си и приготви засада в полетата и горите.",
                    "И стана така, че когато ламанитите дойдоха, народът на Лимхий започна да се нахвърля върху тях от засада и да ги избиват.",
                    "И стана така, че битката стана извънредно жестока, защото те се биеха като лъвове за плячката си.",
                    "И стана така, че народът на Лимхий започна да отблъсква ламанитите, въпреки че не бяха и наполовина толкова многобройни, колкото ламанитите. Но те се биеха за живота си, за жените си и за децата си; ето защо, те се напрягаха докрай и се биеха като хали.",
                    "И стана така, че те намериха царя на ламанитите сред убитите им; все пак той не беше още мъртъв, въпреки че беше ранен и изоставен на земята, тъй бързо беше бягството на людете му.",
                    "И те го прибраха и превързаха раните му, заведоха го пред Лимхий и казаха: Ето, това е царят на ламанитите; бидейки ранен, той е паднал сред мъртвите им и те са го изоставили; и ето, ние го доведохме пред тебе; и нека сега го убием.",
                    "Но Лимхий им каза: Няма да го убивате, но го доведете тука, за да го видя. И те го доведоха. И Лимхий му каза: Каква причина имахте да възлезете да воювате срещу народа ми? Ето, народът ми не е нарушил клетвата, която ви сторих, тогава защо трябваше вие да нарушите клетвата, която сторихте пред моя народ?",
                    "И сега, царят каза: Аз наруших клетвата, защото твоите люде отвлякоха дъщерите на моя народ; ето защо, в гнева си аз накарах моя народ да възлезе да воюва срещу народа ти.",
                    "И сега, Лимхий не беше чул нищо относно това, ето защо, той каза: Ще потърся сред людете ми и който и да е направил това нещо, ще погине. Ето защо, той нареди да се направи разследване сред народа му.",
                    "Сега, след като Гедеон беше разбрал това и като царски военачалник, той отиде и каза на царя: Аз те моля, въздръж се и не търси сред тези люде, и не ги обвинявай за това.",
                    "Защото не помниш ли свещениците на баща ти, които този народ търсеше да унищожи? И не са ли те в пустошта? И не са ли те тези, които са откраднали дъщерите на ламанитите?",
                    "И сега, ето, кажи на царя за тези неща, та той да може да каже на народа си и те да се усмирят към нас, защото ето, те вече се готвят да дойдат върху ни отново; и ето, ние сме малко на брой.",
                    "И ето, те идват с многобройните си войнства; и ако царят не ги усмири към нас, ние ще погинем.",
                    "Защото не са ли изпълнени словата на Авинадий, които той пророкуваше срещу нас, и всичко това, защото не искахме да се вслушаме в словата Господни и да се отвърнем от беззаконията си?",
                    "И сега, нека усмирим царя и изпълним клетвата, която сме му дали; защото по-добре е да бъдем в робство, отколкото да загубим живота си; ето защо, нека сложим край на проливането на толкова много кръв.",
                    "И сега, Лимхий разказа на царя всичко относно баща си и свещениците, които бяха избягали в пустошта и отдаде на тях отвличането на дъщерите им в пустошта.",
                    "И стана така, че царят се усмири към народа на Лимхий и им каза: Нека да излезем да посрещнем народа ми без оръжие; и аз ти се кълна, че народът ми не ще изтреби твоя.",
                    "И стана така, че те последваха царя и излязоха без оръжия да посрещнат ламанитите. И стана така, че те срещнаха ламанитите; и царят на ламанитите се поклони пред тях и заговори в полза на народа на Лимхий.",
                    "И когато ламанитите видяха народа на Лимхий, че са без оръжия, смилиха се над тях и се усмириха спрямо тях, и се върнаха в мир в собствената си земя заедно с царя си."
                ]
            },
            {
                "url": "https://www.lds.org/scriptures/bofm/mosiah/21?lang=bul",
                "name": "Глава 21",
                "summary": [
                    "Народът на Лимхий е сразен и разгромен от ламанитите. Народът на Лимхий посреща Амон и е обърнат. Те разказват на Амон за двадесет и четирите яредитски плочи. Около 122–121 г. пр. Хр."
                ],
                "verses": [
                    "И стана така, че Лимхий и народът му се върнаха в град Нефи и започнаха отново да живеят в мир в земята.",
                    "И стана така, че след много дни ламанитите отново започнаха да бъдат подтиквани към гняв срещу нефитите и започнаха да навлизат в пределите на земята наоколо.",
                    "Сега, те не се осмеляваха да ги избиват поради клетвата, която техният цар даде на Лимхий; само искаха да ги удрят по бузите и да упражняват власт над тях; и започнаха да товарят гърбовете им с тежко бреме и ги подкарваха като да бяха неми осли.",
                    "Да, всичко това стана, за може да се изпълни словото Господне.",
                    "И сега, страданията на нефитите бяха големи и те нямаха начин да се избавят от ръцете им, защото ламанитите ги бяха обкръжили от всички страни.",
                    "И стана така, че людете започнаха да роптаят срещу царя поради страданията си; и те започнаха да желаят да отидат срещу тях да се сражават. И те додяваха много на царя с оплакванията си; ето защо, той им даде да сторят според желанието им.",
                    "И те се събраха отново заедно, и сложиха доспехите си, и тръгнаха срещу ламанитите, за да ги изгонят от земята си.",
                    "И стана така, че ламанитите ги победиха и ги отблъснаха, и избиха мнозина от тях.",
                    "И сега, имаше много печал и ридания сред народа на Лимхий, вдовицата оплакваше съпруга си, синът и дъщерята оплакваха баща си, братята — братята си.",
                    "Сега, имаше много вдовици в страната и те ридаеха силно ден след ден, защото ги беше споходил голям страх от ламанитите.",
                    "И стана така, че непрестанните им плачове подтикнаха към гняв останалата част от народа на Лимхий срещу ламанитите; и те отидоха отново да се сражават, но бяха отблъснати отново, като понесоха много загуби.",
                    "Да, и те отидоха дори за трети път, и пострадаха по същия начин; и онези, които не бяха избити, се върнаха отново в град Нефи.",
                    "И те се смириха чак до земята, подчинявайки се на ярема на робството, приемаха ударите и се оставяха да бъдат гонени насам-натам и обременявани по угодата на враговете им.",
                    "И те се смириха чак до дълбините на смирението; и те призоваваха усърдно Бога; да, дори по цял ден се молеха на Бога си, за да ги избави Той от техните страдания.",
                    "И сега, Господ беше бавен да чуе призива им поради техните беззакония; при все това Господ ги чу и започна да смекчава сърцата на ламанитите, тъй че те започнаха да облекчават тегобите им; все пак Господ не намери за уместно да ги избави от робство.",
                    "И стана така, че те започнаха постепенно да преуспяват в страната и започнаха да отглеждат зърно в по-голямо изобилие, и стада, и черди, тъй че не страдаха повече от глад.",
                    "Сега, имаше голям брой жени, повече отколкото мъже, ето защо, цар Лимхий нареди всеки мъж да отделя за издръжка на вдовиците и децата им, та да не погинат те от глад; и това те направиха заради големия брой жертви, които бяха дали.",
                    "Сега, народът на Лимхий се държеше сплотен в едно, доколкото им беше възможно, и пазеха зърното си и стадата си.",
                    "И самият цар не рискуваше да излиза извън градските стени, без да вземе стражите си, страхувайки се, че може някак си да попадне в ръцете на ламанитите.",
                    "И той накара людете си да наблюдават земята наоколо, за да могат някак си да хванат онези свещеници, които избягаха в пустошта, които бяха откраднали дъщерите на ламанитите и бяха предизвикали да ги сполети такова голямо унищожение.",
                    "Защото те желаеха да ги хванат, та да могат да ги накажат; защото те бяха дошли през нощта в земята Нефи и бяха отнесли зърното им и много от скъпоценностите им; ето защо, те поставиха засада за тях.",
                    "И стана така, че не съществуваха повече смутове между ламанитите и народа на Лимхий чак до времето, когато Амон и братята му дойдоха в страната.",
                    "И царят, който беше излязъл извън градските порти заедно със стражата си, откри Амон и братята му; и като предполагаше, че те са свещениците на Ной, той накара да бъдат хванати, вързани и хвърлени в тъмница. И ако те наистина бяха свещениците на Ной, той щеше да накара да бъдат предадени на смърт.",
                    "Но когато узна, че те не са свещениците, а са братята му и че те бяха дошли от земята Зарахемла, той се изпълни с извънредно голяма радост.",
                    "Сега, цар Лимхий беше изпратил малък брой люде да потърсят земята Зарахемла преди пристигането на Амон; но те не можаха да я намерят, а се загубиха в пустошта.",
                    "При все това те намериха земя, която е била населена; да, земя, покрита с изсушени кости; да, земя, която е била населена, но е била унищожена; и те, като предположили, че това е земята Зарехемла, се върнаха в земята Нефи и пристигнаха в пределите на земята не много дни преди пристигането на Амон.",
                    "И донесоха със себе си летопис, тъкмо летописа на народа, чиито кости бяха намерили; и той беше издълбан върху метални плочи.",
                    "И сега, Лимхий отново се изпълни с радост, като научи от устата на Амон, че цар Мосия има дарба от Бога, чрез която може да тълкува такива издълбавания; да, и Амон също се радваше.",
                    "Все пак Амон и братята му бяха изпълнени със скръб затова, че толкова много от братята им са били избити;",
                    "а също и затова, че цар Ной и свещениците му бяха накарали людете да извършат толкова много грехове и беззакония против Бога; и те също оплакваха смъртта на Авинадий; както и заминаването на Алма и на тези, които тръгнаха с него, които бяха образували църква Божия чрез силата и властта Божии и чрез вярата в словата, изречени от Авинадий.",
                    "Да, те оплакваха тяхното заминаване, защото не знаеха накъде бяха побягнали. И те искаха да се присъединят към тях с радост, защото те самите бяха встъпили в завет с Бога да Му служат и да спазват заповедите Му.",
                    "И сега, от идването на Амон цар Лимхий и мнозина от народа му също бяха встъпили в завет с Бога да Му служат и да спазват заповедите Му.",
                    "И стана така, че цар Лимхий и мнозина от народа му пожелаха да бъдат кръстени; но нямаше никой в страната, който да има власт от Бога. И Амон отказа да направи това, считайки себе си за недостоен слуга.",
                    "Ето защо, по това време те не образуваха църква, като чакаха Духа Господен. Сега те желаеха да станат тъкмо като Алма и братята му, които бяха избягали в пустошта.",
                    "Те желаеха да бъдат кръстени, като доказателство и свидетелство, че искат да служат на Бога с цялото си сърце; при все това, отложиха това за по-късно; и разказ за тяхното кръщение ще бъде даден по-късно.",
                    "И сега, целият стремеж на Амон и на народа му, и на цар Лимхий, и на народа му беше да се избавят от ръцете на ламанитите и от робството."
                ]
            },
            {
                "url": "https://www.lds.org/scriptures/bofm/mosiah/22?lang=bul",
                "name": "Глава 22",
                "summary": [
                    "Изработени са планове да се избяга от ламанитско робство. Ламанитите са напити. Хората избягват, завръщат се в Зарахемла и стават поданици на цар Мосия. Около 121–120 г. пр. Хр."
                ],
                "verses": [
                    "И сега стана така, че Амон и цар Лимхий започнаха да се съветват с людете как да се избавят от робството; и те дори накараха всички люде да се съберат заедно; и те направиха така, за да имат гласа на народа относно това.",
                    "И стана така, че те не успяха да намерят друг начин да се избавят от робството, освен да вземат жените и децата си, и стадата си, и шатрите си и да се оттеглят в пустошта; защото ламанитите бяха толкова многобройни, че беше невъзможно на народа на Лимхий да им се противопостави, за да се избави от робство с меч.",
                    "Сега стана така, че Гедеон излезе напред, застана пред царя и му каза: Сега, о, царю, досега си се вслушвал много пъти в словата ми, докато се биехме с братята ни, ламанитите.",
                    "И сега, о, царю, ако не си ме смятал за недоходен слуга, или ако досега си се вслушвал в моите слова и те са ти били в служба, тъкмо тъй искам да послушаш словата ми днес и аз ще бъда твой слуга, и ще избавя този народ от робство.",
                    "И царят му позволи да говори. И Гедеон му каза:",
                    "Погледни задния проход през задната стена, в задната част на града. Ламанитите или стражите на ламанитите нощем са пияни; ето защо, нека изпратим известие сред целия този народ да съберат стадата си и чердите си, за да ги подкарат през нощта в пустошта.",
                    "И аз, следвайки заповедта ти, ще отида да платя последния данък от вино на ламанитите и те ще се опият; и ние ще преминем през тайния проход вляво на стана им, додето те са пияни и спят.",
                    "Тъй ние ще отидем в пустошта с жените си и децата си, със стадата си и добитъка си, и ще заобиколим земята Силом.",
                    "И стана така, че царят се вслуша в словата на Гедеон.",
                    "И цар Лимхий накара народа си да събере наедно стадата си; и изпрати данъка от вино на ламанитите; и им прати повече вино като подарък; и те пиха много от виното, което цар Лимхий им изпрати.",
                    "И стана така, че народът на цар Лимхий тръгна през нощта в пустошта със стадата си, и добитъка си; и те заобиколиха земята Силом в пустошта и завиха пътя си към земята Зарахемла, и бяха водени от Амон и братята му.",
                    "И те бяха взели със себе си всичкото си злато и сребро, и скъпоценностите си, които можеха да носят със себе си, а също и запаси и продължиха пътуването си в пустошта.",
                    "И след много дни в пустошта те пристигнаха в земята Зарахемла и се присъединиха към Мосиевия народ, и станаха негови поданици.",
                    "И стана така, че Мосия ги прие с радост; той прие също и летописите им и летописите, които бяха намерени от народа на Лимхий.",
                    "И сега стана така, че след като ламанитите бяха забелязали, че народът на Лимхий беше напуснал страната през нощта, те изпратиха войска да ги преследва в пустошта.",
                    "И след като ги бяха преследвали два дена, те не можаха повече да последват следите им и се загубиха в пустошта."
                ]
            },
            {
                "url": "https://www.lds.org/scriptures/bofm/mosiah/23?lang=bul",
                "name": "Глава 23",
                "summary": [
                    "Алма отказва да бъде цар. Той служи като висш свещеник. Господ наказва народа Си и ламанитите завладяват земята Елам. Амулон, водачът на нечестивите свещеници на цар Ной, управлява като васал на ламанитския самодържец. Около 145–121 г. пр. Хр."
                ],
                "verses": [
                    "Сега, Алма, бидейки предупреден от Господа, че войските на цар Ной ще ги връхлетят и като съобщи това на народа си, те събраха наедно стадата си, взеха зърното си и се оттеглиха в пустошта пред войските на цар Ной.",
                    "И Господ ги усили, та людете на цар Ной не можаха да ги настигнат и унищожат.",
                    "И те избягаха на осем дни път в пустошта.",
                    "И стигнаха до една земя, да, даже една прекрасна и приятна земя, земя с чиста вода.",
                    "И те разпънаха шатрите си и започнаха да обработват земята, и започнаха да градят сгради; да, те бяха трудолюбиви и работеха извънредно много.",
                    "И народът пожела Алма да им бъде цар, защото той беше обичан от своя народ.",
                    "Но той им каза: Ето, не е нужно да имаме цар, защото тъй казва Господ: Не считай една плът повече от друга, или един човек да не се мисли за по-горен от другия; затова ви казвам, че не е нужно да имате цар.",
                    "При все това, ако беше възможно да имате за царе винаги праведни люде, тогава би било добре да имате цар.",
                    "Но спомнете си беззаконието на цар Ной и свещениците му; и аз самият попаднах в примка, и извърших много неща, които бяха мерзки в очите Господни, които ми причиниха тежко покаяние.",
                    "При все това, след много горест Господ чу призивите ми и отговори на молитвите ми, и ме направи оръдие в ръцете Си за довеждането на толкова много от вас до познание за Неговата истина.",
                    "При все това аз не се възхвалявам за това, защото съм недостоен да се самовъзхвалявам.",
                    "И сега, аз ви казвам, че вие сте били угнетявани от цар Ной и сте били в робство на него и от свещениците му, и чрез тях бяхте доведени в беззаконие; ето защо, вие бяхте вързани с връзките на беззаконието.",
                    "И сега, след като сте избавени от тези връзки чрез силата Божия, да, дори от ръцете на цар Ной и людете му, също и от връзките на беззаконието, тъкмо тъй аз искам да стоите здраво в тази свобода, с която сте били направени свободни, и да не поверявате на никой човек да бъде цар над вас.",
                    "И също така не поверявайте никому да ви бъде учител или проповедник, освен ако той не е Божий човек, не ходи в Неговите пътища и не спазва заповедите Му.",
                    "Тъй Алма поучаваше народа си, че всеки човек трябва да обича ближния си както себе си, че не трябва да има раздори помежду им.",
                    "И сега, Алма им беше висш свещеник и основател на църквата им.",
                    "И стана така, че никой не получаваше власт да проповядва или да поучава, освен чрез него от Бога. Ето защо, той посвети всичките им свещеници и всичките им учители, и никой не беше посвещаван, ако не беше праведен човек.",
                    "Ето защо, те бдяха над людете си и ги подхранваха с неща, принадлежащи на праведността.",
                    "И стана така, че те започнаха да преуспяват извънредно в земята, и нарекоха земята Елам.",
                    "И стана така, че те се умножиха и преуспяха извънредно в земята Елам; и те построиха град и го нарекоха град Елам.",
                    "При все това Господ намери за уместно да накаже Своя народ; да, Той изпита тяхната вяра и търпението им.",
                    "При все това всеки, който се уповава на Него, същият ще бъде вдигнат в последния ден. Да, и тъй стана с този народ.",
                    "Защото ето, аз ще ви покажа, че той бе доведен в робство и че никой не можеше да го избави освен Господ, техния Бог, да, тъкмо Богът на Авраам и Исаак, и на Яков.",
                    "И стана така, че Той ги избави и им показа могъщата Си сила и голямо беше ликуването им.",
                    "Защото ето, стана така, че докато бяха в земята Елам, да, в град Елам, докато обработваха земята наоколо, ето, една войска на ламанитите влезе в пределите на земята.",
                    "Сега стана така, че братята на Алма избягаха от полята си и се събраха наедно в град Елам; и бяха много уплашени поради появата на ламанитите.",
                    "Но Алма излезе и застана сред тях и ги увещаваше, че не трябва да се плашат, но че трябва да си спомнят Господа, техния Бог и Той ще ги избави.",
                    "Ето защо, те успокоиха страховете си и започнаха да призовават Господа да смекчи сърцата на ламанитите, та да ги пощадят, както и жените им и децата им.",
                    "И стана така, че Господ смекчи сърцата на ламанитите. И Алма и братята му излязоха и се предадоха в техни ръце; и ламанитите завладяха земята Елам.",
                    "Сега, войските на ламанитите, които преследвали народа на цар Лимхий, се загубили в пустошта за много дни.",
                    "И ето, те намерили свещениците на цар Ной в една местност, която те нарекли Амулон; и те били започнали да населяват земята Амулон и били започнали да обработват земята.",
                    "Сега името на водача на онези свещеници беше Амулон.",
                    "И стана така, че Амулон отправи молба към ламанитите; и той също изпрати техните съпруги, които бяха дъщерите на ламанитите, да умоляват братята си да не погубват съпрузите им.",
                    "И ламанитите се смилиха над Амулон и братята му и не ги погубиха заради съпругите им.",
                    "И Амулон и братята му се присъединиха към ламанитите и тръгнаха на път в пустошта да търсят земята Нефи, когато откриха земята Елам, която беше притежавана от Алма и братята му.",
                    "И стана така, че ламанитите обещаха на Алма и на братята му, че ако те им покажат пътя, който води към земята Нефи, те ще им подарят живота и свободата.",
                    "Но след като Алма им показа пътя, който водеше към земята Нефи, ламанитите не устояха на обещанието си; и поставиха стражи из земята Елам, за да пазят Алма и братята му.",
                    "И останалата им част отиде в земята Нефи; и част от тях се върна в земята Елам, и доведоха също и жените и децата на стражите, които бяха оставени в земята.",
                    "И царят на ламанитите даде на Амулон да стане цар и управител на народа си, който се намираше в земята Елам; при все това той нямаше власт да върши нищо против волята на царя на ламанитите."
                ]
            },
            {
                "url": "https://www.lds.org/scriptures/bofm/mosiah/24?lang=bul",
                "name": "Глава 24",
                "summary": [
                    "Амулон преследва Алма и народа му. Те трябва да бъдат предадени на смърт, ако се молят. Господ прави тегобите им да изглеждат леки. Той ги избавя от робство и те се завръщат в Зарахемла. Около 145–120 г. пр. Хр."
                ],
                "verses": [
                    "И стана така, че Амулон намери благоволение в очите на царя на ламанитите; ето защо, царят на ламанитите удостои него и братята му да бъдат назначени за учители на народа му, да, дори на народа, който беше в земята Семлон, и в земята Силом, и в земята Амулон.",
                    "Защото ламанитите завладяха всички тези земи; затова царят на ламанитите беше назначил царе на всички тези земи.",
                    "И сега, името на царя на ламанитите беше Ламан, наречен на името на баща си; и ето защо, той се наричаше цар Ламан. И той беше цар на многоброен народ.",
                    "И той назначи учители от братята на Амулон във всяка земя, притежавана от народа му; и така езикът на Нефи започна да се преподава на всички народи на ламанитите.",
                    "И те бяха народи, приятелски настроени едни към други; при все това, те не познаваха Бога; нито пък братята на Амулон ги учеха нещо за Господа, техния Бог, или за закона на Моисей; нито пък ги учеха на словата на Авинадий.",
                    "Но те ги учеха, че трябва да водят летописа си и да могат да си пишат един на друг.",
                    "И тъй ламанитите започнаха да увеличават богатството си и започнаха да търгуват помежду си, и да стават велики; и започнаха да бъдат хитър и мъдър народ според мъдростта на света, да, един много хитър народ, наслаждаващ се на всякакъв вид нечестие и грабеж, стига да не беше между собствените им братя.",
                    "И сега стана така, че Амулон започна да упражнява власт върху Алма и братята му и започна да го преследва, и накара децата си да преследват техните деца.",
                    "Защото Амулон познаваше Алма, че тъкмо той е бил един от царските свещеници и че тъкмо той повярва на словата на Авинадий, и че беше изгонен от царя, и следователно му беше ядосан; защото той самият беше поданик на цар Ламан, и въпреки това упражняваше власт над тях и ги товареха със задачи и поставяше надзиратели над тях.",
                    "И стана така, че страданията им бяха толкова големи, че те започнаха да призовават силно Бога.",
                    "И Амулон им заповяда да спрат призивите си; и постави стражи при тях да ги наблюдават, та всеки, който бъдеше намерен да призовава Бога, трябаше да бъде предаден на смърт.",
                    "И Алма и народът му спряха да издигат гласовете си към Господа, техния Бог, но изливаха сърцата си пред Него; и Той знаеше помислите на сърцата им.",
                    "И стана така, че гласът Господен дойде до тях сред страданията им, казвайки: Вдигнете главите си и се успокойте, защото знам завета, който сте сключили с Мене, и Аз ще сключа завет с Моя народ и ще ги избавя от робство.",
                    "И Аз ще облекча тегобите, поставени на раменете ви, та даже вие да не можете да ги чувствате на гърбовете си, дори докато сте в робство; и това Аз ще направя, за да можете да Ми бъдете свидетели отсега насетне и за да знаете със сигурност, че Аз, Господ Бог, посещавам Моя народ в страданията му.",
                    "И сега стана така, че тегобите, които бяха наложени върху Алма и братята му, станаха леки; да, Господ ги усили, за да могат да понесат тегобите си с лекота, и те се подчиняваха с желание и търпеливо на волята Господна.",
                    "И стана така, че вярата и търпението им бяха толкова велики, че гласът Господен дойде отново до тях, казвайки: Успокойте се, защото утре сутринта ще ви избавя от робство.",
                    "И Той каза на Алма: Ти ще предвождаш този народ и Аз ще вървя с тебе, и ще избавя този народ от робство.",
                    "Сега стана така, че Алма и народът му събраха стадата си през нощта, както и от зърното си; да, даже цялата нощ прекараха те в събиране на стадата си наедно.",
                    "И на сутринта Господ стори дълбок сън да падне върху ламанитите, да, и всичките им надзиратели бяха в дълбок сън.",
                    "И Алма и народът му потеглиха към пустошта и след като бяха пътували цял ден, те разпънаха шатрите си в една долина и нарекоха долината Алма, защото той ги водеше по пътя им през пустошта.",
                    "Да, и в долината Алма те изляха своите благодарности към Бога, защото Той беше милостив към тях и беше облекчил тегобите им, и беше ги избавил от робство; защото те бяха в робство, и никой не можеше да ги избави, освен Господът, техният Бог.",
                    "И те въздадоха благодарности на Бога, да, всичките им мъже и всичките им жени, и всичките им деца, които можеха да говорят, издигнаха гласовете си във възхвала на техния Бог.",
                    "И сега, Господ каза на Алма: Побързай и изведи този народ извън тази земя, понеже ламанитите са се събудили и те преследват; ето защо, излез от тази земя и аз ще спра ламанитите в тази долина, та да не преследват по-нататък този народ.",
                    "И стана така, че те напуснаха долината и предприеха пътуването си в пустошта.",
                    "И след като бяха вървели дванадесет дена в пустошта, те пристигнаха в земята Зарахемла; и цар Мосия ги прие също с радост."
                ]
            },
            {
                "url": "https://www.lds.org/scriptures/bofm/mosiah/25?lang=bul",
                "name": "Глава 25",
                "summary": [
                    "Потомците на Мулик в Зарахемла стават нефити. Те научават за народа на Алма и на Заниф. Алма кръщава Лимхий и целия му народ. Мосия упълномощава Алма да организира Църквата Божия. Около 120 г. пр. Хр."
                ],
                "verses": [
                    "И сега, цар Мосия накара целия народ да се събере наедно.",
                    "Сега, нямаше толкова много от чедата на Нефи, нито пък толкова много от онези, които бяха потомци на Нефи, колкото имаше от народа на Зарахемла, който беше потомък на Мулик, и онези, които дойдоха с него в пустошта.",
                    "И нямаше толкова от народа на Нефи и от народа на Зарахемла, колкото имаше от ламанитите; да, те не бяха и наполовина толкова многобройни.",
                    "И сега, целият народ на Нефи беше събран наедно, както и целият народ на Зарахемла, и те бяха събрани наедно в две групи.",
                    "И стана така, че Мосия прочете и накара да бъдат прочетени летописите на Заниф на народа му; да, той прочете летописите на народа на Заниф от времето, когато са напуснали земята Зарахемла до завръщането им обратно.",
                    "И той прочете също разказа на Алма и братята му и всичките им страдания от времето, когато са напуснали земята Зарахемла, до времето, когато се завръщат обратно.",
                    "И сега, когато Мосия сложи край на четенето на летописите, людете му, които бяха останали в земята, бяха поразени от изумление и учудване.",
                    "Защото те не знаеха какво да мислят; и когато видяха онези, които бяха избавени от робство, те бяха изпълнени с извънредно голяма радост.",
                    "И още, когато си мислеха за убитите от ламанитите техни братя, те се изпълваха със скръб и даже ронеха много сълзи от скръб.",
                    "И още, мислейки за пряката Божия добрина и силата Му при избавлението на Алма и братята му от ръцете на ламанитите и от робството, те издигнаха гласовете си и въздадоха благодарности на Бога.",
                    "И още, когато мислеха за ламанитите, които бяха техни братя, за грешното им и нечестиво състояние, те се изпълваха с болка и мъка за благосъстоянието на душите им.",
                    "И стана така, че онези, които бяха чеда на Амулон и братята му, които бяха взели за жени дъщерите на ламанитите, бяха недоволни от поведението на бащите си и не пожелаха да бъдат наричани повече по имената на бащите си, ето защо, те взеха върху си името на Нефи, за да могат да се нарекат чеда на Нефи и бъдат причислени към онези, които бяха наречени нефити.",
                    "И сега, всички люде от Зарахемла бяха причислени към нефитите и това, защото царството не беше предавано на никой друг, освен на онези, които бяха потомци на Нефи.",
                    "И сега стана така, че когато Мосия беше свършил да говори и чете на народа си, той пожела Алма също да говори на народа.",
                    "И Алма им говорѝ, както бяха събрани заедно в големи групи, и той отиваше от една група в друга, проповядвайки на людете покаяние и вяра в Господа.",
                    "И той увещаваше народа на Лимхий и братята му, и всички онези, които бяха избавени от робство, че трябва да помнят, че Господ беше Този, Който ги е избавил.",
                    "И стана така, че след като Алма беше поучил людете на много неща и беше свършил да им говори, цар Лимхий пожела да бъде кръстен; и всички негови люде пожелаха също да бъдат кръстени.",
                    "Ето защо, Алма влезе във водата и ги кръсти; да, той ги кръсти по начина, по който кръсти братята си във водите на Мормон; да, и всички онези, които кръщаваше, принадлежаха към църквата Божия; и това поради вярата им в словата на Алма.",
                    "И стана така, че цар Мосия удостои Алма да установява църкви по цялата земя Зарахемла; и му даде власт да поставя свещеници и учители за всяка църква.",
                    "Сега, това бе направено, защото имаше толкова много люде, че беше невъзможно всички да бъдат напътствани от един учител; нито пък беше възможно всички да чуят словото Божие на едно събрание.",
                    "Ето защо, те се събираха заедно в различни групи, наречени църкви; като всяка църква си имаше свещеници и учители и всеки свещеник проповядваше словото според както му беше предадено чрез устата на Алма.",
                    "И тъй, при все че имаше много църкви, те всички бяха една църква, да, тъкмо църквата Божия; защото нищо друго не се проповядваше във всички църкви, освен покаяние и вяра в Бога.",
                    "И сега, имаше седем църкви в земята Зарахемла. И стана така, че всички, които пожелаеха да вземат върху си името на Христа или на Бога, се присъединяваха към църквите Божии.",
                    "И те се наричаха Божий народ. И Господ изля Духа Си над тях и те бяха благословени, и преуспяваха в земята."
                ]
            },
            {
                "url": "https://www.lds.org/scriptures/bofm/mosiah/26?lang=bul",
                "name": "Глава 26",
                "summary": [
                    "Много членове на Църквата са въвлечени в грях от невярващите. На Алма е обещан вечен живот. Онези, които се покаят и се кръстят, получават опрощение. Църковните членове в грях, които се покаят и се изповядат пред Алма и пред Господа, ще бъдат опростени; иначе те не ще бъдат причислявани към народа на Църквата. Около 120–100 г. пр. Хр."
                ],
                "verses": [
                    "Сега стана така, че имаше много люде от подрастващото поколение, които не можеха да разберат словата на цар Вениамин, бидейки малки деца по времето, когато той говорѝ на своя народ, и те не вярваха в преданието на бащите си.",
                    "Те не вярваха в казаното относно възкресението на мъртвите, нито пък вярваха в пришествието на Христа.",
                    "И сега, поради тяхното неверие те не можеха да разберат словото Божие; и сърцата им бяха закоравели.",
                    "И те не искаха да бъдат кръстени; нито пък искаха да се присъединят към църквата. И те бяха отделен народ по отношение на вярата си, и останаха такъв завинаги, тъкмо в тяхното плътско и грешно състояние; защото не искаха да призоват Господа, техния Бог.",
                    "И сега, през царуването на Мосия те не бяха и наполовина толкова многобройни, колкото Божия народ; но поради разногласията между братята, техният брой се увеличи.",
                    "Защото стана така, че те измамиха мнозина в църквата с ласкателните си слова и ги накараха да извършат много грехове; ето защо, стана нужно онези, които извършваха грях и бяха в църквата, да бъдат увещавани от църквата.",
                    "И стана така, че те бяха доведени пред свещениците и предадени на свещениците от учителите; а свещениците ги доведоха пред Алма, който беше висшият свещеник.",
                    "Сега, цар Мосия беше дал на Алма власт над църквата.",
                    "И стана така, че Алма не знаеше за тях; но имаше много свидетели против тях; да, людете ставаха и свидетелстваха за беззаконията им изчерпателно.",
                    "Сега, такова нещо не беше се случвало преди в църквата; ето защо, Алма беше духовно смутен и накара да ги заведат пред царя.",
                    "И той каза на царя: Ето, тука има мнозина, които ние доведохме пред теб и които са обвинени от братята им; да, те бяха хванати в разни беззакония. И те не се покайват за беззаконията си, ето защо, ние ги доведохме пред тебе, за да ги съдиш според престъпленията им.",
                    "Но цар Мосия отговори на Алма: Ето, няма аз да ги съдя; затова ги предавам в твои ръце, за да бъдат съдени.",
                    "И сега, духът на Алма отново беше смутен; и той отиде и попита Господа какво да прави относно това, защото се страхуваше да не извърши нещо неправедно в Божиите очи.",
                    "И стана така, че след като изля цялата си душа на Бога, гласът Господен дойде към него, казвайки:",
                    "Благословен си ти, Алма, и благословени са онези, които бяха кръстени във водите на Мормон. Благословен си ти, поради извънредната ти вяра единствено в словата на моя слуга Авинадий.",
                    "И благословени са те, поради извънредната им вяра единствено в словата, които ти си им казал.",
                    "И благословен си ти, защото установи църква сред този народ; и те ще бъдат утвърдени и ще бъдат Мой народ.",
                    "Да, благословен е този народ, който иска да носи името Ми; понеже по Мое име те ще се наричат; и те са Мои.",
                    "И защото се допита до Мене относно прегрешителя, благословен си ти.",
                    "Ти си Мой слуга; и Аз сключвам завет с тебе, че ти ще имаш вечен живот; и ти ще Ми служиш и ще тръгнеш в Моето име, и ще събираш наедно овцете Ми.",
                    "И този, който чуе гласа Ми, ще бъде Моя овца; и него ще приемете в църквата, и него Аз ще приема също.",
                    "Защото ето, това е Моята църква и всеки, който е кръстен, ще бъде кръстен в знак на покаяние. И този, когото приемете, ще вярва в Моето име; и Аз щедро ще му простя.",
                    "Защото Аз съм Този, Който взема върху Си греховете на света; защото Аз съм Този, Който е сътворил човека; и Аз съм Този, Който дава място от дясната Си страна на оногова, който вярва до края.",
                    "Защото ето, в Моето име са призовани те; и ако Ме познават, те ще се явят и ще имат място от дясната Ми страна завинаги.",
                    "И ще стане така, че когато зазвучи втората тръба, онези, които никога не са Ме познавали, ще се явят и ще застанат пред Мене.",
                    "И тогава те ще узнаят, че Аз съм Господ, техния Бог, и че Аз съм техния Изкупител; но те не ще бъдат изкупени.",
                    "И тогава Аз ще им изповядам, че никога не съм ги познавал; и те ще се оттеглят във вечния огън, приготвен за дявола и неговите ангели.",
                    "Ето защо, Аз ти казвам, че онзи, който не чуе гласа Ми, същият не приемайте в Моята църква, защото него Аз не ще приема в последния ден.",
                    "Ето защо, Аз ти казвам: Иди; и всеки, който прегреши срещу Мене, ще го съдиш според греховете, които е извършил; и ако той изповяда греховете си пред тебе и Мене, и се разкае искрено в сърцето си, на него ще простиш и Аз също ще му простя.",
                    "Да, и всеки път, когато Моят народ се покайва, Аз ще прощавам простъпките им против Мене.",
                    "И вие също ще си прощавате един на друг простъпките; защото истина ви казвам, онзи, който не прощава простъпките на ближния си, когато той казва, че се покайва, същият се е поставил под осъждане.",
                    "Сега Аз ти казвам: Иди; и всеки, който не се покае за греховете си, същият няма да бъде причисляван към Моя народ; и това ще се съблюдава отсега нататък.",
                    "И стана така, че когато Алма чу тези слова, той ги записа, за да ги има и да съди хората на тази църква според Божиите заповеди.",
                    "И стана така, че Алма отиде и осъди онези, които бяха хванати в беззаконие съгласно словото Господне.",
                    "И тези, които се покаяха за греховете си и ги изповядваха, тях той причисли към хората на църквата.",
                    "И онези, които не желаеха да изповядат греховете си и да се покаят за беззаконието си, същите не бяха причислени сред хората на църквата и имената им бяха заличени.",
                    "И стана така, че Алма сложи ред във всички дела на църквата; и те започнаха да имат мир и да преуспяват извънредно много в делата на църквата, като ходеха благоразумно пред Бога, като приемаха и кръщаваха мнозина.",
                    "И сега, всички тези неща Алма и неговите помощници, които ръководеха църквата, вършеха като ходеха с цялото си усърдие, проповядвайки Божието слово във всички неща, изстрадвайки всякакъв вид огорчения, като бяха преследвани от онези, които не принадлежаха към църквата Божия.",
                    "И те увещаваха братята си; и те също бяха увещавани чрез словото Божие, всеки един според греховете си, или за греховете, които той бе извършил, като Бог му заповядваше да се моли непрестанно и да въздава благодарности във всички неща."
                ]
            },
            {
                "url": "https://www.lds.org/scriptures/bofm/mosiah/27?lang=bul",
                "name": "Глава 27",
                "summary": [
                    "Мосия забранява преследванията и постановява равенство. Алма младши и четиримата сина на Мосия се опитват да унищожат църквата. Появява се ангел и им заповядва да прекратят злия си ход. Алма онемява. Цялото човечество трябва да бъде родено отново, за да се спаси. Алма и синовете на Мосия прогласяват благовестия. Около 100–92 г. пр. Хр."
                ],
                "verses": [
                    "И сега стана така, че преследванията, които бяха наложени на църквата от невярващите, станаха толкова големи, че хората на църквата започнаха да роптаят и да се оплакват за това на водачите си и на Алма. И Алма изложи делото пред техния цар Мосия. И Мосия се посъветва със свещениците си.",
                    "И стана така, че цар Мосия изпрати възвание из цялата страна, че никой невярващ не трябва да преследва онези, които принадлежаха към църквата Божия.",
                    "И бе изпратена строга заповед до всички църкви, че не трябва да има никакви преследвания между тях, че трябва да има равенство между всички човеци,",
                    "че те не трябва да позволяват никаква гордост или надменност да нарушават мира им и че всеки човек трябва да счита ближния си като самия себе си и да работи със собствените си ръце за своята издръжка.",
                    "Да, и всички техни свещеници и учители трябваше да работят със собствените си ръце за издръжката си, винаги, освен ако не бяха болни или в голяма нужда; и вършейки тези неща, те изобилстваха с благодат от Бога.",
                    "И отново в страната започна да има много мир; и людете започнаха да стават твърде многобройни, и започнаха да се разпространяват надлъж и на шир по лицето на земята, да, на север и на юг, на изток, и на запад, като строяха големи градове и села из всички краища на земята.",
                    "И Господ ги посети и ги направи да преуспяват, и те станаха голям и богат народ.",
                    "Сега, синовете на Мосия бяха зачислени сред невярващите; също и един от синовете на Алма беше причислен към тях, който беше наричан Алма по името на баща си Алма; при все това той стана много нечестив човек и идолопоклонник. И той беше човек с богата реч и говореше много ласкателства на людете; ето защо, привлече много люде, да, които вършеха същите беззакония като него.",
                    "И той стана голяма спънка за преуспяването на църквата Божия, като съблазняваше сърцата на людете, причинявайки много разногласия сред народа и предоставяйки възможност на Божия неприятел да упражнява властта си над тях.",
                    "И сега стана така, че докато обикаляше с цел да унищожи църквата Божия, защото той обикаляше тайно заедно със синовете на Мосия, опитвайки се да унищожи църквата и да отклони людете Господни, противно на Божиите заповеди и дори на тези на царя;",
                    "и както ви казах, докато те обикаляха, бунтувайки се срещу Бога, ето, яви им се ангелът Господен; и той се спусна като че ли беше в облак; и той заговори с глас като гръмотевица, който накара земята, върху която стояха, да затрепери.",
                    "И толкова голямо бе учудването им, че те паднаха на земята и не разбраха словата, които той им изрече.",
                    "При все това той извика отново, казвайки: Алма, вдигни се и излез напред, ти защо преследваш църквата Божия? Защото Господ е казал: Това е Моята църква и Аз ще я установя, и нищо не ще я повали освен прегрешението на Моя народ.",
                    "И ангелът рече още: Ето, Господ е чул молитвите на народа Си, а също и молитвите на Своя слуга, Алма, който е твой баща, защото той се е молил за тебе с много вяра, за да можеш да бъдеш доведен до знанието за истината; затова с тази цел аз дойдох да те убедя в силата и властта на Бога, тъй че на молитвите на Неговите слуги да може да се отговори според вярата им.",
                    "И сега, ето, можеш ли ти да се противиш на силата Божия? Защото ето, гласът ми не разтресе ли земята? И също не ме ли виждаш ти пред себе си? И аз съм изпратен от Бога.",
                    "Сега аз ти казвам: Иди си и си спомни за пленничеството на бащите ти в земята Елам и в земята Нефи; спомни си и великите неща, които Той е направил за тях; защото те бяха в робство и Той ги избави. И сега, аз ти казвам, Алма, тръгни си по пътя и не се опитвай повече да унищожаваш църквата, за да може молитвите им да получат отговор, и това даже ако ти самият искаш да бъдеш отхвърлен.",
                    "И сега стана така, че това бяха последните слова, които ангелът рече на Алма, и си отиде.",
                    "И сега, Алма и онези, които бяха с него, паднаха отново на земята, защото голямо беше учудването им; защото със собствените си очи те бяха видели ангел Господен, и гласът му беше като гръмотевица, която разтърси земята; и те знаеха, че няма нищо друго освен силата Божия, която може да разтърси земята и да я накара да трепери, като че ли ще се разцепи на две.",
                    "И сега, учудването на Алма беше толкова голямо, че той онемя, та не можеше да си отвори устата; да, и той стана слаб, дори не можеше да движи ръцете си; ето защо, той беше взет от онези, които бяха с него, и бе отнесен безпомощен чак докато беше положен пред баща му.",
                    "И те преповториха на баща му всичко това, което им се беше случило; и баща му се зарадва, защото знаеше, че това е силата Божия.",
                    "И той накара да се събере наедно множеството, за да може да засвидетелства това, което Господ бе сторил за сина му, също и за онези, които бяха с него.",
                    "И той накара свещениците да се съберат заедно; и те започнаха да постят и да се молят на Господа, техния Бог, за да отвори устата на Алма, та да може той да проговори, а също и да получат крайниците му сила — и тъй очите на людете да се отворят, за да видят и познаят добрината и славата Божия.",
                    "И стана така, че след като те бяха постили и се бяха молили в продължение на два дена и две нощи, крайниците на Алма получиха сила и той се вдигна, и започна да им говори, като ги увещаваше да се успокоят.",
                    "Защото, каза той, аз съм се покаял за греховете си и съм изкупен от Господа; ето, роден съм от Духа.",
                    "И Господ ми каза: Не се чуди, че цялото човечество, да, мъже и жени, всички народи, племена, езици и люде трябва да бъдат родени отново; да, родени от Бога, променени от плътското си и паднало състояние в състояние на праведност, като бъдат изкупени от Бога и станат Негови синове и дъщери.",
                    "И тъй те стават нови същества; и ако не направят това, те не могат по никакъв начин да наследят царството Божие.",
                    "Казвам ви, че ако не стане така, те ще трябва да бъдат отхвърлени; и знам това, защото аз самият бях почти готов да бъда отхвърлен.",
                    "При все това, след като преминах през много горест и се покаях почти до смърт, Господ в милост намери за уместно да ме изтръгне от вечния огън и сега съм роден от Бога.",
                    "Душата ми беше изкупена от жлъчната горчивина и от оковите на беззаконието. Аз бях в най-тъмната пропаст; но сега аз виждам чудната Божия светлина. Душата ми беше изнурена от вечно мъчение; но бях изтръгнат отново и душата ми не е повече измъчвана.",
                    "Аз отхвърлих моя Изкупител и отрекох онова, за което беше говорено от бащите ни; но сега, за да могат да предвидят, че Той ще дойде и това, че Той си спомня за всяко творение, сътворено от Него, Той ще се яви на всички.",
                    "Да, всяко коляно ще се преклони и всеки език ще се изповяда пред Него. Да, тъкмо в последния ден, когато всички люде ще бъдат изправени пред Него, за да бъдат съдени, тогава те ще изповядат, че Той е Бог; и тогава онези, които живеят без Бога в света, ще изповядат, че осъждането им на вечно наказание е справедливо; и ще се тресат, и ще треперят, и ще се свиват под погледа на всевиждащото Му око.",
                    "И сега стана така, че оттогава нататък Алма и всички, които бяха с него, когато ангелът се появи, започнаха да поучават людете, като обикаляха из цялата страна, разгласявайки на всички люде това, което те бяха чули и видели, проповядвайки словото Божие сред много горест, бидейки жестоко преследвани от онези, които бяха невярващи, и удряни от много от тях.",
                    "Но въпреки всичко това, те донесоха велико успокоение на църквата, като утвърдиха вярата им и ги увещаваха с дълготърпение и много труд да спазват заповедите Божии.",
                    "И четирима от тях бяха синове на Мосия; и те се наричаха Амон, Аарон, Омнер и Химний; това бяха имената на синовете на Мосия.",
                    "И те пътешестваха из цялата земя Зарахемла и сред всички народи, над които царуваше цар Мосия, ревностно стараейки се да поправят всички щети, които те бяха нанесли на църквата, като изповядваха всичките си грехове и разгласяваха всички неща, които бяха видели, и обясняваха пророчествата и светите писания на всички онези, които желаеха да ги слушат.",
                    "И тъй те бяха оръдие в ръцете Божии за довеждането на мнозина до знанието за истината, да, до знанието за техния Изкупител.",
                    "И колко благословени са те! Защото те проповядваха мир, проповядваха благовестия за добро и провъзгласяваха на людете, че Господ царува."
                ]
            },
            {
                "url": "https://www.lds.org/scriptures/bofm/mosiah/28?lang=bul",
                "name": "Глава 28",
                "summary": [
                    "Синовете на Мосия отиват да проповядват на ламанитите. Използвайки двата гледачески камъка, Мосия превежда яредитските плочи. Около 92 г. пр. Хр."
                ],
                "verses": [
                    "Сега стана така, че след като синовете на Мосия бяха извършили тези неща, те взеха с тях малцина и се върнаха при баща си, царя, и пожелаха от него да им даде да възлязат с избраните от тях в земята Нефи, за да проповядват нещата, които бяха чули, и да споделят словото Божие със своите братя ламанитите,",
                    "та по възможност да ги доведат до знанието за Господа, техния Бог, и ги убедят в беззаконието на бащите им; и по възможност да ги изцелят от омразата им към нефитите, за да могат те също да се радват в Господа, техния Бог, за да станат дружелюбни един към друг и за да няма повече раздори никъде из цялата земя, която Господ, техният Бог, им беше дал.",
                    "Сега, те желаеха спасението да бъде прогласено на всяко творение, защото не можеха да понесат дори и една човешка душа да погине; да, дори самата мисъл, че някоя човешка душа трябва да понася безкрайно мъчение, ги караше да тръпнат и треперят.",
                    "И тъй действаше върху тях Духът Господен, защото те бяха най-долните грешници. И Господ намери за уместно да ги пощади в безпределната Си милост; при все това те изстрадаха много душевна мъка поради беззаконията си, страдайки много, като се страхуваха, че ще бъдат отхвърлени навеки.",
                    "И стана така, че те умоляваха баща си много дни да възлязат в земята Нефи.",
                    "И цар Мосия отиде и попита Господа дали трябва да пусне синовете си да възлязат сред ламанитите, за да проповядват словото.",
                    "И Господ каза на Мосия: Пусни ги да възлязат, защото мнозина ще повярват в словата им и ще имат вечен живот; и Аз ще избавя синовете ти от ръцете на ламанитите.",
                    "И стана така, че Мосия им даде да отидат и да направят това, което бяха поискали.",
                    "И те предприеха пътуването си в пустошта, за да възлязат да проповядват словото сред ламанитите; разказ за постъпките им ще дам по-нататък.",
                    "Сега, цар Мосия нямаше на кого да предаде царството, защото нито един от синовете му не желаеше да приеме царството.",
                    "Ето защо, той взе летописите, които бяха издълбани върху плочите от пиринч, също и плочите на Нефи и всички неща, които той беше съхранявал и запазил според заповедите Божии, след като беше превел и накарал да бъдат записани летописите, които бяха върху плочите от злато, които бяха намерени от народа на Лимхий и му бяха предадени от ръката на Лимхий.",
                    "И това той направи поради голямото желание на народа му; защото те желаеха неизмеримо да узнаят относно онзи народ, който е бил унищожен.",
                    "И сега, той ги преведе чрез онези два камъка, които бяха закрепени в двете рамки на една дъга.",
                    "Сега, тези неща бяха приготвени от началото и бяха предавани от поколение на поколение за тълкувание на езици.",
                    "И те бяха съхранявани и запазени от ръката Господна, за да може Той да открие на всяко същество, което притежава земята, беззаконията и мерзостите на народа му.",
                    "И всеки, който има тези неща, се нарича гледач, също както в древните времена.",
                    "Сега, след като Мосия беше свършил превода на тези летописи, ето, те съдържаха разказа за народа, който беше унищожен от времето на унищожението им назад до изграждането на голямата кула, по времето, когато Господ обърка езика на людете и те бяха разпръснати надлъж и нашир по лицето на цялата земя, да, дори от онова време назад до сътворението на Адам.",
                    "Сега, този разказ накара народа на Мосия да скърби извънредно, да, и те бяха изпълнени със скръб, при все това той им даде много познание, за което те се зарадваха.",
                    "И този разказ ще бъде написан по-нататък; защото ето, важно е всички люде да узнаят нещата, които са записани в този разказ.",
                    "И сега, както ви казах, след като цар Мосия беше извършил тези неща, той взе плочите от пиринч и всички неща, които беше запазил, и ги предаде на Алма, който беше син на Алма; да, всичките летописи, също и тълкувателите, и го удостои, и му заповяда да ги съхранява и запази, а също и да води летопис на народа, като ги предава от поколение на поколение, тъкмо както те са били предавани от времето, когато Лехий напусна Ерусалим."
                ]
            },
            {
                "url": "https://www.lds.org/scriptures/bofm/mosiah/29?lang=bul",
                "name": "Глава 29",
                "summary": [
                    "Мосия предлага да бъдат избрани съдии вместо цар. Неправедните царе въвличат народа си в грях. Алма-младши бе избран за върховен съдия чрез гласа на народа. Той е също и висшият свещеник на църквата. Алма-старши и Мосия умират. Около 92–91 г. пр. Хр."
                ],
                "verses": [
                    "Сега, след като Мосия направи това, той разгласи из цялата страна и сред целия народ, че желае да научи волята им относно това кой да бъде техен цар.",
                    "И стана така, че гласът на народа дойде, казвайки: Ние желаем Аарон, твоят син, да бъде наш цар и наш управител.",
                    "Сега, Аарон беше отишъл в земята Нефи, ето защо, царят не можеше да му предаде царството; нито пък Аарон желаеше да поеме върху си царството; също и нито един от синовете на Мосия не искаше да поеме върху си царството.",
                    "Ето защо, цар Мосия отново разгласи сред народа; да, той дори изпрати писмено слово до народа. И тези бяха словата, които бяха написани, казвайки:",
                    "Ето, о, народе мой и братя мои, защото аз ви считам за такива, аз желая да обмислите делото, което сте призовани да обмислите, защото вие желаете да имате цар.",
                    "Сега, аз ви заявявам, че онзи, на когото царството принадлежи по право, отказа и не желае да поеме върху си царството.",
                    "И сега, ако трябва да бъде назначен друг на негово място, ето, аз се страхувам, че ще настанат раздори между вас. И кой знае дали моят син, на когото царството принадлежи, няма да се разгневи и да увлече част от този народ след себе си, което ще причини войни и раздори между вас, което ще бъде причина за проливането на много кръв и извращаването на пътя Господен, да, и ще унищожи душите на много люде.",
                    "Сега, аз ви казвам, нека бъдем мъдри и да обмислим тези неща, защото ние нямаме право да погубим моя син, нито пък имаме правото да погубим другиго, ако той бъде назначен на негово място.",
                    "И ако моят син се обърне отново към гордостта си и към празните неща, той ще се откаже от нещата, които е казал, и ще изиска правото си над царството, което ще подтикне него, а също и този народ да извършат много грях.",
                    "И сега, нека бъдем мъдри и предвидим тези неща, и нека сторим това, което е за мира на този народ.",
                    "Ето защо, аз ще бъда ваш цар през оставащите ми дни; при все това, нека назначим съдии да съдят този народ според нашия закон; и ние ще подредим делата на този народ по новому, защото ще назначим мъдри мъже за съдии, които ще съдят този народ според заповедите Божии.",
                    "Сега, по-добре е човек да бъде съден от Бога, отколкото от човека, защото възмездията Божии са винаги справедливи, но възмездията на човека не винаги са справедливи.",
                    "Ето защо, ако беше възможно ваши царе да бъдат все праведни мъже, които биха установявали законите Божии и биха съдили този народ според Неговите заповеди, да, ако вие можехте да имате за ваши царе мъже, които биха извършвали тъкмо това, което баща ми Вениамин направи за този народ, аз ви казвам, ако това можеше да става винаги, тогава би било необходимо винаги да имате царе да ви управляват.",
                    "И дори аз самият се трудих с цялата си сила и с всичките си способности, които притежавах, за да ви науча на заповедите Божии и за да установя мир в земята, за да няма нито войни, нито раздори, нито кражби, нито грабежи, нито убийства, нито каквото и да е беззаконие.",
                    "И който извършваше беззаконие, наказвах го според престъплението, което беше извършил, съгласно закона, който ни е даден от бащите ни.",
                    "Сега, аз ви казвам, че тъй като всички човеци не са праведни, не е нужно да имате цар или царе да ви управляват.",
                    "Защото ето, колко много беззакония един нечестив цар може да накара да бъдат извършени, да, и какво голямо унищожение!",
                    "Да, спомнете си за цар Ной, неговото нечестие и неговите мерзости, а също и за нечестието и мерзостите на неговия народ. Вижте какво голямо унищожение ги сполетя; и поради техните беззакония те бяха доведени в робство.",
                    "И ако не беше намесата на техния всемъдър Творец поради тяхното искрено покаяние, те трябваше неизбежно да си останат в робство и досега.",
                    "Но ето, Той ги избави, защото те се смириха пред Него; и защото те Го умоляваха пламенно, Той ги избави от робството; и тъй действа Господ със силата Си във всички дела сред чедата човешки, протягайки ръката на милостта Си към онези, които се уповават на Него.",
                    "И ето, аз ви казвам, че не можете да свалите от престола един нечестив цар, освен чрез много раздори и проливането на много кръв.",
                    "Защото ето, той си има приятели в беззаконието и държи стражите си около себе си; и отменя законите на онези, които са царували в правда преди него; и тъпче под нозете си заповедите Божии.",
                    "И той издава закони и ги изпраща сред народа си, да, закони съобразни с неговото собствено нечестие; и всеки, който не се подчинява на законите му, той кара да бъде изтребен; и срещу всеки, който се бунтува срещу него, той ще изпрати войските си да воюват и ако може, ще го унищожи; и тъй един нечестив цар извращава пътищата на праведността.",
                    "И сега, ето, аз ви казвам, че не е нужно да ви сполетяват такива мерзости.",
                    "Ето защо, изберете си съдии чрез гласа на този народ, та да бъдете съдени според законите, които са ви били дадени от бащите ни, закони, които са правилни и които им бяха дадени от ръката Господна.",
                    "Сега, не се случва често гласът на народа да желае нещо противно на онова, което е право; но често се случва по-малката част от народа да желае онова, което не е право; ето защо, съблюдавайте това и го направете ваш закон — да вършите делата си съгласно гласа на народа.",
                    "И ако дойде времето, когато гласът на народа избере беззаконие, тогава е времето, когато ще ви сполетят възмездията Божии; да, тогава Той ще ви посети с голямо унищожение, тъкмо както досега е посещавал тази земя.",
                    "И сега, ако имате съдии и ако те не ви съдят според закона, който е бил даден, вие можете да накарате те да бъдат съдени от по-висш съдия.",
                    "Ако по-висшите ви съдии не отсъждат справедливи присъди, ще накарате да се събере един по-малък брой от по-нисшите ви съдии и те ще съдят по-висшите ви съдии според гласа на народа.",
                    "И аз ви заповядвам да правите тези неща със страх от Господа; и ви заповядвам да правите тези неща и да нямате цар; тъй че ако този народ извърши грехове и беззакония, това ще им бъде върнато върху собствените им глави.",
                    "Защото ето, аз ви казвам, греховете на много люде са били причинени от беззаконията на царете им; ето защо, беззаконията им се връщат върху главите на техните царе.",
                    "И сега, аз желая, щото това неравенство да не съществува повече в тази земя, особено сред моя народ; но желая тази земя да бъде земя на свободата и всеки човек да се радва на правата си и привилегиите си по един и същи начин толкова дълго, колкото Господ намери за уместно да ни остави да живеем и да наследяваме земята, да, тъкмо дотогава, докато все още има наши потомци по лицето на земята.",
                    "И много други неща им написа цар Мосия, като им разкри всичките изпитания и безпокойства на един праведен цар, да, цялото му духовно напрежение за техния народ, тъй както и всички оплаквания на людете към техния цар; и той им обясни всичко това.",
                    "И той им каза, че тези неща не трябва да стават; и че бремето трябва да тежи на целия народ, та всеки човек да носи своята част.",
                    "И той им разкри всички несгоди, при които трябваше да се трудят, имайки един неправеден цар да ги управлява;",
                    "да, всичките негови беззакония и мерзости, и всичките войни, и раздори, и кръвопролития, и кражбите, и грабежите, и извършването на блудства, и всякакъв вид беззакония, които не могат да бъдат изброени, като им каза, че тези неща не бива да стават и че те са съвсем противни на заповедите Божии.",
                    "И сега стана така, че след като цар Мосия беше разпратил тези слова сред народа си, те се увериха в истинността на словата му.",
                    "Ето защо, те се отказаха от желанията си за цар и се загрижиха извънредно всеки човек да има еднаква възможност из цялата земя; да, и всеки човек прояви желанието си да отговаря за своите собствени грехове.",
                    "Ето защо, стана така, че те се събраха заедно на групи из цялата страна, за да подадат гласовете си за тези, които трябва да бъдат техни съдии, за да ги съдят според закона, който им е бил даден; и те бяха извънредно радостни поради свободата, с която са удостоени.",
                    "И любовта им към Мосия се усилваше; да, и те го почитаха повече от всеки друг човек; защото не гледаха на него като на тиранин, който търси да трупа печалба, да, тази печалба, която покварява душата; защото той не беше изисквал богатства от тях, нито пък се наслаждаваше на проливането на кръв; но беше установил мир в земята и беше удостоил своя народ да бъде избавен от всякакъв вид робство; затова те го почитаха, да, извънредно, неизмеримо.",
                    "И стана така, че те назначиха съдии, за да ги управляват или за да ги съдят според закона; и това те направиха из цялата земя.",
                    "И стана така, че Алма беше назначен като първи върховен съдия, като той беше също и висшият свещеник, и баща му му беше предал този сан заедно с отговорността за всички дела на църквата.",
                    "И сега стана така, че Алма ходеше в пътищата Господни и спазваше заповедите Му, и отсъждаше справедливи присъди; и имаше непрестанен мир в земята.",
                    "И тъй започна управлението на съдиите в цялата земя Зарахемла, между всичките народи, които се наричаха нефити; и Алма беше първият и върховен съдия.",
                    "И сега стана така, че баща му умря, бидейки на осемдесет и две години, като беше изживял живота си, изпълнявайки заповедите Божии.",
                    "И стана така, че Мосия също умря на тридесет и третата година от царуването си, бидейки на шестдесет и три години; което прави общо петстотин и девет години от времето, когато Лехий напусна Ерусалим.",
                    "И тъй свърши царуването на царете над народа на Нефи; и тъй привършиха дните на Алма, който беше основател на тяхната църква."
                ]
            }
        ],
        "summary": [],
        "text": null
    },
    {
        "url": "https://www.lds.org/scriptures/bofm/alma?lang=bul",
        "id": "alma",
        "full_localized_name": "Алма",
        "has_chapters": true,
        "chapters": [
            {
                "url": "https://www.lds.org/scriptures/bofm/alma/1?lang=bul",
                "name": "Глава 1",
                "summary": [
                    "Нехор проповядва лъжливи учения, основава църква, въвежда свещеническото лукавство и убива Гедеон. Нехор е екзекутиран заради престъпленията си. Сред народа се разпространяват свещеническите лукавства и преследванията. Свещениците се издържат сами, людете полагат грижи за бедните и църквата преуспява. Около 91–88 г. пр. Хр."
                ],
                "verses": [
                    "Сега стана така, че през първата година на управлението на съдиите над народа на Нефи, отсега нататък, след като цар Мосия беше тръгнал по пътя на цялата земя, след като беше воювал добро войнстване и беше ходил правдиво пред Бога, той не остави никой да царува на негово място; при все това, той беше установил закони и те бяха признати от народа; ето защо, те бяха задължени да се придържат към законите, които той беше направил.",
                    "И стана така, че през първата година от управлението на Алма на съдийския престол, при него беше доведен един човек, за да бъде съден, човек, който беше едър и забележителен заради многото си сила.",
                    "И той беше ходил насам-натам сред людете, проповядвайки им това, което той казваше, че е словото Божие, и свидетелстваше против църквата, като провъзгласяваше на людете, че всеки свещеник и учител трябва да стане всеприет и че те не трябва да се трудят с ръцете си, а да бъдат издържани от людете.",
                    "И той също свидетелстваше на народа, че цялото човечество щяло да бъде спасено в последния ден и че те не трябва да се страхуват, нито да треперят, но че трябва да вдигнат глави и да се радват; защото Господ бил сътворил всички човеци и също бил изкупил всички човеци; и че накрая всички люде щели да имат вечен живот.",
                    "И стана така, че той поучаваше на тези неща така много, че мнозина повярваха на словата му, чак толкова много, че започнаха да го издържат и да му дават пари.",
                    "И той започна да се издига в гордостта на сърцето си и да носи много скъпо облекло, да, и дори започна да установява църква според своето проповядване.",
                    "И стана така, че както беше тръгнал да проповядва на онези, които вярваха на неговото слово, той срещна един човек, който принадлежеше към църквата, да, тъкмо един от учителите им; и започна остро да спори с него, та да може да отведе хората на църквата; но човекът му устоя, увещавайки го със словата Божии.",
                    "Сега името на човека беше Гедеон; и точно той беше оръдието в ръцете Божии за избавянето на народа на Лимхий от робство.",
                    "Сега, тъй като Гедеон му устоя със словата Божии, той му се разгневи, изтегли меча си и започна да го удря. Сега Гедеон, бидейки налегнат от многото си години, не можа да устои на ударите му, затова загина от меч.",
                    "И човекът, който го уби, бе хванат от хората на църквата и бе заведен при Алма, за да бъде съден според престъпленията, които беше извършил.",
                    "И стана така, че той застана пред Алма и защитаваше делото си с много смелост.",
                    "Но Алма му каза: Ето, това е първият случай на използване на свещеническо лукавство сред този народ. И ето, ти не само че си виновен в свещеническо лукавство, но ти се опита също да го наложиш с меч; и ако свещеническото лукавство бъде наложено сред този народ, то ще потвърди цялостното им унищожение.",
                    "И ти си пролял кръвта на един праведен човек, да, на човек, който е направил много добро на този народ; и ако ние те пощадим, неговата кръв ще дойде върху ни за отмъщение.",
                    "Ето защо, ти си осъден да умреш според закона, който ни бе даден от Мосия, нашия последен цар; и този закон бе признат от този народ; ето защо, този народ трябва да се придържа към закона.",
                    "И стана така, че те го хванаха; и името му беше Нехор; и го отведоха на върха на хълма Манти, и там той беше накаран, или по-скоро призна между небесата и земята, че това, на което беше поучавал людете, е противно на словото Божие; и там той изстрада позорна смърт.",
                    "Въпреки всичко това не сложи край на разпространението на свещеническото лукавство в страната; защото имаше мнозина, които обичаха празните светски неща и отиваха да проповядват лъжливи учения; и това те правеха за богатства и слава.",
                    "При все това те не се осмеляваха да лъжат открито от страх пред закона, защото лъжците биваха наказвани; затова те се преструваха, че проповядват според убеждението си; и сега, законът нямаше никаква сила над човек заради убеждението му.",
                    "И те не смееха да крадат от страх пред закона, защото крадците биваха наказвани; нито смееха да грабят, нито да убиват, защото този, който убиеше, биваше наказван със смърт.",
                    "Обаче стана така, че всички, които не принадлежаха към църквата Божия, започнаха да преследват онези, които принадлежаха към църквата Божия и които бяха взели върху си името на Христа.",
                    "Да, и те ги преследваха, и ги оскърбяваха с всякакъв вид слова, и това поради скромността им; понеже те не бяха горделиви в собствените си очи и понеже си споделяха словото Божие едни с други, без пари и без цена.",
                    "Сега, съществуваше строг закон сред хората на църквата, че не трябва да има нито един човек, принадлежащ към църквата, който да се вдигне и да преследва онези, които не принадлежат към църквата, и че не трябва да имат преследване помежду си.",
                    "При все това, имаше мнозина между тях, които започнаха да стават горделиви и започнаха да спорят разпалено с противниците си, чак до удари; да, те се удряха едни други с юмруци.",
                    "Сега, това стана през втората година от управлението на Алма и беше причина за много злощастия на църквата; да, това беше причина за много изпитания на църквата.",
                    "Защото сърцата на мнозина се вкоравиха и техните имена бяха изличени, та да не се помнят повече сред Божия народ. А също и мнозина се оттеглиха от средата им.",
                    "Сега, това беше голямо изпитание за онези, които стояха здраво във вярата; при все това, те бяха постоянни и непоклатими в спазването на заповедите Божии и понасяха с търпение преследването, струпано върху тях.",
                    "И когато свещениците напускаха делата си, за да споделят словото Божие с народа, людете също напускаха делата си, за да чуят словото Божие. И след като свещеникът им беше споделил словото Божие, те всички се връщаха усърдно към делата си; и свещеникът не считаше себе си за по-горен от слушателите си, защото проповедникът не беше по-добър от слушателя, нито пък учителят беше с нещо по-добър от ученика; и тъй те всички бяха равни, и всички се трудеха, всеки човек според силите си.",
                    "И раздаваха от имуществото си, всеки човек според това, което имаше, на бедните и на нуждаещите се, и на болните, и на нещастните; и те не носеха скъпи облекла, обаче бяха облечени чисто и спретнато.",
                    "И тъй те установяваха делата на църквата; и тъй започнаха отново да имат непрестанен мир, въпреки всичките им преследвания.",
                    "И сега, поради устойчивостта на църквата, те започнаха да стават извънредно богати, имайки изобилие от всички неща, от които се нуждаеха: изобилие на стада и черди, и угоени животни от всякакъв вид, и също изобилие на зърно, и на злато, и на сребро, и на скъпоценности, и изобилие на коприна, и препреден висон, и всякакъв вид хубаво домашно платно.",
                    "И тъй, при своето благосъстояние, те не отпращаха никой от тези, които бяха голи, или които бяха гладни, или които бяха жадни, или които бяха болни, или онези, които не бяха нахранени; и сърцата им не ламтяха за богатства; ето защо, те бяха великодушни към всички: и стари, и млади, и роби, и свободни, и мъже, и жени, в църквата или извън църквата, без лицеприятие към нуждаещите се.",
                    "И тъй, те преуспяваха и станаха далеч по-богати от онези, които не принадлежаха към църквата им.",
                    "Защото онези, които не принадлежаха към църквата им, се отдаваха на магии и на идолопоклонничество или ленивост, и празнословие, зависти, и спор; на носенето на скъпи облекла, бидейки издигнати в гордостта на собствените си очи, като преследваха, лъжеха, крадяха, грабеха, вършеха блудства, убийства и всякакъв вид нечестие; при все това, доколкото беше възможно, законът биваше прилаган срещу всички онези, които го прегрешаваха.",
                    "И стана така, че упражнявайки тъй закона срещу тях, като всеки човек изтърпяваше според онова, което беше сторил, те станаха по-смирени и не смееха да извършват никакво нечестие открито; ето защо, имаше много мир сред народа на Нефи до петата година от управлението на съдиите."
                ]
            },
            {
                "url": "https://www.lds.org/scriptures/bofm/alma/2?lang=bul",
                "name": "Глава 2",
                "summary": [
                    "Амлисий се опитва да стане цар, но е отхвърлен от гласа на народа. Последователите му го правят цар. Амлиситите воюват с нефитите и са победени. Ламанитите и амлиситите обединяват силите си, но са победени. Алма убива Амлисий. Около 87 г. пр. Хр."
                ],
                "verses": [
                    "И стана така, че в началото на петата година от управлението им, настана раздор сред людете; защото един човек, наречен Амлисий, бидейки много лукав човек, да, един мъдър човек според мъдростта на света, бидейки според реда на човека, който уби с меч Гедеон, и който беше наказан със смърт според закона;",
                    "сега, този Амлисий чрез лукавството си беше привлякъл много люде след себе си; чак толкова много, че те започнаха да стават много силни и да се стараят да установят Амлисий за цар на народа.",
                    "Сега, това беше тревожно за хората на църквата, а също и за онези, които не бяха привлечени от увещанията на Амлисий, защото те знаеха, че според закона такива неща трябва да бъдат постановени чрез гласа на народа.",
                    "Ето защо, ако Амлисий спечелеше гласа на народа, тъй като той беше нечестив човек, щеше да ги лиши от правата и привилегиите им в църквата; защото неговото намерение беше да унищожи църквата Божия.",
                    "И стана така, че из цялата страна людете се събраха заедно в различни групи, всеки човек според мнението си, дали беше за или против Амлисий, като спореха много и имаха учудващи раздори едни с други.",
                    "И тъй, те се събраха заедно по цялата страна, за да пуснат гласовете си по въпроса; и гласовете бяха положени пред съдиите.",
                    "И стана така, че гласът на народа дойде срещу Амлисий, тъй че той не бе направен цар на народа.",
                    "Сега това причини голяма радост в сърцата на онези, които бяха срещу него; но Амлисий започна да подтиква към гняв онези, които бяха в негова угода, срещу онези, които не бяха в негова угода.",
                    "И стана така, че те се събраха заедно, и посветиха Амлисий да бъде техен цар.",
                    "Сега, след като Амлисий беше направен цар, той им заповяда да вдигнат оръжия против братята си; и той стори това, за да ги направи свои подчинени.",
                    "Сега, людете на Амлисий се различиха от другите по името си, наричайки се амлисити; а останалите се наричаха нефити, или народа Божий.",
                    "Затова народът на нефитите усетиха намерението на амлиситите и затова те се подготвиха да ги посрещнат; да, те се въоръжиха с мечове, и с криви ножове, и с лъкове, и със стрели, и с камъни, и с прашки, и с всякакъв вид различни оръжия за война.",
                    "И тъй, те бяха готови да посрещнат амлиситите, когато те дойдат. И бяха назначени военачалници, по-висши военачалници и върховни военачалници, според броя на людете.",
                    "И стана така, че Амлисий въоръжи воините си с всякакъв вид оръжия за война; и той също избра управители и водачи за людете си, за да ги водят да воюват срещу братята им.",
                    "И стана така, че амлиситите възлязоха на хълма Амниху, който беше на изток от реката Сидон, която минаваше покрай земята Зарахемла, и там те започнаха да воюват с нефитите.",
                    "Сега Алма, бидейки върховният съдия и управителят на народа на Нефи, възлезе с людете си, да, с военачалниците си и върховните си военачалници, да, начело на войските си да се сражават срещу амлиситите.",
                    "И те започнаха да избиват амлиситите на хълма източно от Сидон. И амлиситите се противопоставяха на нефитите с голяма сила, дотолкова, че много от нефитите паднаха пред амлиситите.",
                    "При все това, Господ укрепи ръката на нефитите, тъй че те избиха с голямо клане амлиситите, тъй че се разбягаха пред тях.",
                    "И стана така, че нефитите преследваха амлиситите през целия този ден и ги избиха с голямо клане, дотолкова, че от амлиситите бяха избити дванадесет хиляди петстотин тридесет и двама души; а от нефитите имаше убити шест хиляди петстотин шестдесет и двама души.",
                    "И стана така, че когато не можеше да преследва повече амлиситите, Алма накара людете си да разпънат своите шатри в долината Гедеон, наречена така на името на този Гедеон, който беше убит с меч от ръката на Нехор; и в тази долина нефитите разпънаха шатрите си през нощта.",
                    "И Алма изпрати съгледвачи да последват остатъка от амлиситите, за да узнае плановете и кроежите им, чрез което да може да се предпази от тях, та да може да спаси народа си от унищожение.",
                    "Сега онези, които той беше изпратил да наблюдават стана на амлиситите, се наричаха Зарам и Амнор, и Манти, и Лимхер; това бяха тези, които излязоха с воините си да наблюдават стана на амлиситите.",
                    "И стана така, че на сутринта те се завърнаха в стана на нефитите с голяма бързина, бидейки много учудени и изпаднали в голям страх, казвайки:",
                    "Ето, следвахме стана на амлиситите и за наше голямо учудване, в земята Минон над земята Зарахемла по посока към земята Нефи видяхме многобройно войнство на ламанитите; и ето, амлиситите са се присъединили към тях.",
                    "И те нападат братята ни в тази земя; и те бягат от тях със стадата си, и жените си, и децата си към нашия град; и ако не побързаме, те ще завладеят нашия град и бащите ни, и жените ни, и децата ни ще бъдат избити.",
                    "И стана така, че людете на Нефи взеха шатрите си и се оттеглиха извън долината Гедеон по посока на града си, който беше град Зарахемла.",
                    "И ето, когато те преминаваха реката Сидон, ламанитите и амлиситите, бидейки почти толкова многобройни, колкото песъчинките в морето, връхлетяха върху им, за да ги избият.",
                    "При все това, нефитите бяха подкрепени от ръката Господна, след като Му се бяха молили извънредно силно да ги избави от ръцете на враговете им, ето защо, Господ чу зова им и ги подсили, и ламанитите, и амлиситите паднаха пред тях.",
                    "И стана така, че Алма се би с меч лице в лице с Амлисий; и те се биха ожесточено един с друг.",
                    "И стана така, че Алма, който беше Божий човек, бидейки изпълнен с голяма вяра, се провикна, казвайки: О, Господи, помилуй ме и пощади живота ми, та да бъда оръдие в ръцете Ти, за да спася и запазя този народ.",
                    "Сега, когато Алма изрече тези слова, той отново започна да се бие с Амлисий; и беше подсилен дотолкова, че уби с меч Амлисий.",
                    "И той се би и с ламанитския цар; но царят на ламанитите побягна пред Алма и изпрати стражите си да се бият с Алма.",
                    "Но Алма и стражите му се биха със стражите на царя на ламанитите, докато ги избиха и отблъснаха.",
                    "И тъй, той прочисти местността, или по-скоро брега, който беше на запад от река Сидон, като хвърляше труповете на убитите ламанити във водите на Сидон, та тъй людете му да имат място да преминат и да се бият с ламанитите и амлиситите на западната страна на река Сидон.",
                    "И стана така, че след като всички преминаха река Сидон, ламанитите и амлиситите побягнаха пред тях, при все че бяха толкова многобройни, че не можеха да бъдат преброени.",
                    "И те бягаха от нефитите към пустошта, която беше на запад и на север, далеч отвъд пределите на земята; и нефитите ги преследваха ожесточено, и ги избиваха.",
                    "Да, те бяха срещани от всяка страна и избивани, и подгонвани, докато бяха разпръснати на запад и на север и докато не достигнаха пустошта, която се наричаше Ермонтс; и това беше онази част от пустошта, която беше изпълнена с диви и грабливи зверове.",
                    "И стана така, че много измряха от раните си в пустошта, и бяха погълнати от онези зверове, а също и от лешоядите във въздуха; и костите им бяха изнамерени и бяха струпани върху земята."
                ]
            },
            {
                "url": "https://www.lds.org/scriptures/bofm/alma/3?lang=bul",
                "name": "Глава 3",
                "summary": [
                    "Амлиситите са се белязали, съгласно пророческото слово. Ламанитите са били прокълнати заради бунта си. Човеците навличат върху си своите собствени проклятия. Нефитите разгромяват още една ламанитска войска. Около 87–86 г. пр. Хр."
                ],
                "verses": [
                    "И стана така, че нефитите, които не бяха избити от оръжията за война, след като погребаха онези, които бяха убити, и сега броят на убитите не беше изброен поради огромния им брой, и след като свършиха с погребването на мъртвите си, те всички се завърнаха по земите си и по домовете си, при жените си и при децата си.",
                    "Сега, много жени и деца бяха загинали от меч, а също и много от стадата и чердите им; а също и много от техните ниви със зърно бяха унищожени, защото бяха стъпкани от човешките множества.",
                    "И сега, всичките ламанити и амлисити, които бяха избити по бреговете на река Сидон, бяха хвърлени във водите на Сидон; и ето, костите им са в дълбините на морето и те са много.",
                    "И амлиситите бяха различавани от ламанитите, защото те се бяха белязали с червено по челата по начина на ламанитите, но не бяха избръснали главите си като ламанитите.",
                    "Сега, главите на ламанитите бяха обръснати; и те бяха голи, освен кожата, която беше препасана около слабините им, а също и броните им, с които се бяха препасали, и лъковете им, и стрелите им, и камъните им, и прашките им, и тъй нататък.",
                    "И кожата на ламанитите беше тъмна според белега, поставен на бащите им, което беше проклятие върху тях, поради тяхното прегрешение и бунта им срещу техните братя, които бяха Нефи, Яков и Иосиф, и Сам, които бяха праведни и свети мъже.",
                    "А братята им се опитаха да ги унищожат, ето защо, бяха прокълнати. И Господ Бог им постави белег, да, на Ламан и Лемуил, а също и на синовете на Исмаил и на исмаилитските жени.",
                    "И това беше направено, за да може да се различава потомството им от потомството на техните братя, та тъй Господ Бог да запази Своя народ, за да не могат те да се смесят и да повярват в неправилни предания, което би довело до унищожението им.",
                    "И стана така, че всеки, който смесваше семето си с това на ламанитите, докарваше същото проклятие върху потомството си.",
                    "Ето защо, който се оставеше да бъде подведен от ламанитите, биваше наречен по тяхното име и имаше белег върху му.",
                    "И стана така, че всички, които не вярваха в преданието на ламанитите, но вярваха на онези летописи, донесени от земята на Ерусалим, а също и на преданието на бащите си, което беше правилно, и които вярваха в заповедите Божии и ги спазваха, оттогава насетне бяха наречени нефити или народа на Нефи.",
                    "И те са тези, които са водили летописите, които са истинни, за техния народ, а също и за народа на ламанитите.",
                    "Сега, ние ще се върнем отново към амлиситите, защото на тях също бе поставен белег; да, те сами си сложиха белега, да, тъкмо червен белег върху челата си.",
                    "Тъй словото Божие е изпълнено, защото тези са словата, които Той изрече на Нефи: Ето, Аз проклех ламанитите и ще сложа белег върху тях, за да могат те и потомството им да бъдат отделени от теб и от твоето потомство отсега нататък и навеки, освен ако те не се покаят за нечестието си и се обърнат към Мене, за да може да се смиля над тях.",
                    "И още: Аз ще сложа белег на оногова, който смесва семето си с братята ти, за да бъдат прокълнати и те.",
                    "И още: Аз ще сложа белег на оногова, който се бие срещу тебе и потомството ти.",
                    "И още казвам, че онзи, който се отдели от тебе, не ще бъде повече наричан твое потомство; и Аз ще благословя тебе и всички тези, които отсега нататък и навеки ще бъдат наричани твое потомство; и тези бяха обещанията Господни на Нефи и на потомството му.",
                    "Сега, амлиситите не знаеха, че изпълняват словата Божии, когато започнаха да се белязват по челата; въпреки това, те се разбунтуваха открито против Бога; ето защо, нужно бе проклятието да падне върху им.",
                    "Сега, аз бих желал да разберете, че те сами си навлякоха проклятието; и тъкмо тъй всеки човек, който е прокълнат, навлича върху си своето собствено осъждане.",
                    "Сега стана така, че не много дни след битката, водена от ламанитите и амлиситите в земята Зарахемла, друга войска на ламанитите връхлетя народа на Нефи на същото място, където преди войската срещна амлиситите.",
                    "И стана така, че беше изпратена войска да ги изгони извън тяхната земя.",
                    "Сега, самият Алма, страдайки от рана, не отиде да се сражава срещу ламанитите,",
                    "но изпрати многобройна войска срещу тях; и те възлязоха и избиха много от ламанитите, а останалата им част изгониха вън от пределите на земята си.",
                    "И след това те се завърнаха отново, и започнаха да установяват мир в страната, като за известно време не бяха обезпокоявани от враговете си.",
                    "Сега, всичко това стана, да, всички тези войни и раздори започнаха и свършиха в петата година от управлението на съдиите.",
                    "И за една година хиляди и десетки хиляди души бяха изпратени във вечния свят, за да пожънат наградата си според своите дела, били те добри или били те зли, да пожънат вечно щастие или вечна окаяност според духа, комуто са избрали да се подчиняват, бил той добър дух или зъл.",
                    "Защото всеки човек получава заплата от онзи, на когото е избрал да се подчинява, и това е според словата на духа на пророчеството; ето защо, нека бъде според истината. И тъй завършва петата година от управлението на съдиите."
                ]
            },
            {
                "url": "https://www.lds.org/scriptures/bofm/alma/4?lang=bul",
                "name": "Глава 4",
                "summary": [
                    "Алма кръщава хиляди обърнати във вярата. Беззаконието навлиза в Църквата и напредъкът ѝ е затруднен. Нефия е назначен за върховен съдия. Като висш свещеник, Алма се посвещава на служението. Около 86–83 г. пр. Хр."
                ],
                "verses": [
                    "Сега стана така, че в шестата година от управлението на съдиите над народа на Нефи, в земята Зарахемла нямаше нито раздори, нито войни.",
                    "Но народът беше опечален, да, дълбоко опечален от загубата на братята им, а също и от загубата на стадата и чердите им, а също и от загубата на нивите им със зърно, стъпкани под краката на ламанитите и унищожени.",
                    "И толкова големи бяха техните огорчения, че всяка душа имаше причина да жали; и те вярваха, че това бяха възмездията Божии, изпратени върху им заради тяхното нечестие и мерзостите им; ето защо, у тях се събуди спомена за дълга им.",
                    "И започнаха по-пълно да установяват църквата; да, и мнозина бяха кръстени във водите на Сидон, и бяха присъединени към църквата Божия; да, те бяха кръстени от ръката на Алма, който беше посветен за висш свещеник на хората на църквата от ръката на баща си, Алма.",
                    "И стана така, че през седмата година от управлението на съдиите, около три хиляди и петстотин души се бяха присъединили към църквата Божия и бяха кръстени. И тъй привърши седмата година от управлението на съдиите над народа на Нефи; и имаше непрестанен мир през цялото това време.",
                    "И стана така, че през осмата година от управлението на съдиите, хората на църквата започнаха да стават горделиви поради извънредните си богатства и тънките си коприни, и препредения си висон, и поради многобройните си стада и черди, и златото си, и среброто си, всякакъв вид скъпоценности, добити чрез тяхното трудолюбие; и с всичко това те се издигнаха в гордостта на очите си, защото започнаха да носят много скъпо облекло.",
                    "Сега, това беше причината за голямото огорчение на Алма, да, и на много от хората, които Алма беше посветил да бъдат учители, свещеници и старейшини на църквата; да, много от тях бяха силно огорчени от нечестието, което виждаха, че е започнало да се появява сред людете им.",
                    "Защото те гледаха и виждаха с голяма скръб, че хората на църквата започват да се издигат в гордостта на очите си и да отдават сърцата си на богатствата и на празните светски неща, че започват да бъдат високомерни един към друг и започват да преследват онези, които не следват волята и желанието им.",
                    "И тъй, през осмата година от управлението на съдиите, настанаха големи раздори сред хората на църквата, да, имаше зависти и спор, и злоба, и преследвания, и гордост, която дори надминаваше гордостта на онези, които не принадлежаха към църквата Божия.",
                    "И тъй привърши осмата година от управлението на съдиите; и нечестието на църквата беше голяма препънка за онези, които не принадлежаха към църквата; и тъй църквата започна да губи напредъка си.",
                    "И стана така, че в началото на деветата година Алма видя нечестието на църквата; и той видя също, че примерът на църквата започва да води онези, които бяха невярващи, от едно беззаконие към друго, като тъй причиняваше унищожението на народа.",
                    "Да, и той забеляза голямо неравенство между людете, като едни се издигаха в гордостта си и презираха другите, обръщайки гръб на нуждаещите се и на голите, и на онези, които бяха гладни, и на онези, които бяха жадни, и на онези, които бяха болни и наскърбени.",
                    "Сега, това беше голяма причина за ридание сред людете, докато други се смиряваха, и подпомагаха онези, които имаха нужда от тяхното подпомагане, като раздаваха имуществото си на бедните и на нуждаещите се, като хранеха гладните и понасяха всякакъв вид страдания заради Христос, Който трябваше да дойде според духа на пророчеството;",
                    "очаквайки с нетърпение този ден, тъй те запазваха опрощение за греховете си, бидейки изпълнени с велика радост поради възкресението на мъртвите, съгласно волята и силата, и избавлението на Исуса Христа от връзките на смъртта.",
                    "И сега стана така, че Алма, когато видя страданията на смирените Божии последователи и преследванията, които се струпаха срещу тях от останалата част от народа му, и като виждаше цялото им неравенство, започна много да се наскърбява; при все това, Духът Господен не го напусна.",
                    "И той избра един мъдър човек, който беше сред старейшините на църквата, и му даде власт съгласно гласа на народа, да има власт да издава закони според законите, които бяха дадени, и да ги привежда в сила съобразно нечестието и престъпленията на людете.",
                    "Сега, този човек се наричаше Нефия и той беше назначен за върховен съдия; и той седна на съдийския престол, за да съди и управлява народа.",
                    "Но Алма не го удостои със сана на висш свещеник на църквата, а запази сана на висшия свещеник за себе си, обаче предаде съдийския престол на Нефия.",
                    "И той направи това, за да може да тръгне сам сред народа си, или сред народа на Нефи, та да може да им проповядва словото Божие и да ги подтиква да си спомнят за дълга си, за да може чрез словото Божие да премахне цялата гордост, и лукавство, и всичките раздори, които съществуваха сред народа му, като не виждаше друг начин да ги възвърне, освен да им изложи ясно свидетелство срещу тях.",
                    "И тъй, в началото на деветата година от управлението на съдиите над народа на Нефи, Алма предаде съдийския престол на Нефия и се ограничи изцяло с висшето свещеничество на светия ред Божий, със свидетелството за словото, съгласно духа на откровението и пророчеството."
                ]
            },
            {
                "url": "https://www.lds.org/scriptures/bofm/alma/5?lang=bul",
                "name": "Глава 5",
                "summary": [
                    "За да постигнат спасение, човеците трябва да се покаят и да спазват заповедите, да бъдат родени отново, да очистят одеждите си чрез кръвта на Христа, да бъдат смирени и се освободят от гордостта и завистта, и да вършат праведни дела. Добрият Пастир призовава народа си. Онези, които вършат зли дела, са чеда на дявола. Алма свидетелства за истинността на учението си и заповядва на човеците да се покаят. Имената на праведните ще бъдат вписани в книгата на живота. Около 83 г. пр. Хр."
                ],
                "verses": [
                    "Сега стана така, че Алма започна да предава на людете словото Божие, първо в земята Зарахемла, а след това из цялата страна.",
                    "И това са словата, които той произнесе пред хората в църквата, установена в град Зарахемла, според собствения му летопис, казвайки:",
                    "Аз, Алма, бидейки посветен от моя баща Алма за висш свещеник на църквата Божия, след като той имаше сила и власт от Бога да извърши тези неща, ето, аз ви казвам, че той започна да установява църква в земята, която беше в пределите на Нефи; да, в земята, която се наричаше земята Мормон; да, и той кръсти братята си във водите на Мормон.",
                    "И ето, аз ви казвам, че те бяха избавени от ръцете на людете на цар Ной чрез милостта и силата Божии.",
                    "И ето, след това те бяха доведени в робство от ръцете на ламанитите в пустошта; да, аз ви казвам, че те бяха в пленничество, и Господ ги избави отново от робство чрез силата на словото Си; и бяхме доведени в тази земя, и започнахме да установяваме църквата Божия в цялата тази страна.",
                    "И сега, ето, аз ви казвам, братя мои, вие, които принадлежите към тази църква, достатъчно добре ли сте запазили в паметта си пленничеството на вашите бащи? Да, и достатъчно добре ли сте запазили в паметта си милостта и дълготърпението Му към тях? И освен това, достатъчно добре ли сте запазили в паметта си, че Той избави душите им от пъкъла?",
                    "Ето, Той промени сърцата им; да, Той ги събуди от дълбок сън и те се събудиха в Бога. Ето, те бяха посред мрак; при все това душите им бяха озарени от светлината на вечното слово; да, те бяха овързани с връзките на смъртта и с веригите на пъкъла и ги очакваше вечно унищожение.",
                    "И сега, аз ви питам, братя мои, бяха ли те унищожени? Ето, аз ви казвам: Не, не бяха.",
                    "И аз питам още, скъсаха ли се връзките на смъртта и развързаха ли се веригите на пъкъла, които ги овързваха? Аз ви казвам: Да!, те бяха развързани и душите им пораснаха, и те възпяваха изкупващата любов. И аз ви казвам, че те са спасени.",
                    "И сега, аз ви питам, при какви условия са спасени те? Да, и какви основания имаха те да се надяват на спасение? Коя е причината за тяхното освобождение от връзките на смъртта, да, също и от веригите на пъкъла?",
                    "Ето, аз мога да ви го кажа — не повярва ли баща ми, Алма, в словата, които бяха предадени чрез устата на Авинадий? И не беше ли Авинадий един свят пророк? Не говорѝ ли той словата Божии и баща ми, Алма, не повярва ли в тях?",
                    "И според неговата вяра стана голяма промяна в сърцето му. Ето, аз ви казвам, че всичко това е истина.",
                    "И ето, той проповядваше словото на бащите ви, и в техните сърца също стана голяма промяна, и те се смириха, и започнаха да се уповават на истинския и жив Бог. И ето, те останаха верни до края и затова бяха спасени.",
                    "И сега, ето, аз ви питам, братя мои от църквата, родени ли сте духовно от Бога? Получили ли сте Неговия образ на лицето си? Изпитали ли сте тази голяма промяна в сърцата си?",
                    "Упражнявате ли вяра в изкуплението на Този, Който ви сътвори? Гледате ли напред с око на вяра и виждате ли това смъртно тяло вдигнато в безсмъртие, и това тление, вдигнато в нетление, за да застанете пред Бога и да бъдете съдени според делата, извършени в смъртното тяло?",
                    "Аз ви казвам, можете ли да си представите, че чувате гласа Господен да ви казва в онзи ден: Елате при Мене вие, които сте благословени, защото ето, делата ви са били дела на праведността по лицето на земята?",
                    "Или, представяте ли си, че ще можете да излъжете Господа в онзи ден и да кажете: Господи, делата ни бяха дела праведни по лицето на земята, и че Той ще ви спаси?",
                    "Или иначе, можете ли да си представите самите себе си, доведени пред съда Божий с души, изпълнени с вина и угризения, със спомен за цялата ваша вина, да, съвършен спомен за цялото ви нечестие, да, спомен, че сте пренебрегвали заповедите Божии?",
                    "Казвам ви, ще можете ли в онзи ден да погледнете към Бога с непорочно сърце и чисти ръце? Казвам ви, бихте ли погледнали, имайки образа Божий отпечатан на лицата си?",
                    "Аз ви казвам, мислите ли, че ще бъдете спасени, когато сте се отдали на дявола да бъдете негови поданици?",
                    "Казвам ви, че в онзи ден вие ще разберете, че не ще можете да бъдете спасени; защото никой човек не може да бъде спасен, ако одеждите му не са избелени; да, одеждите му трябва да бъдат пречистени, докато се очистят от всички петна чрез кръвта на Оногова, за Когото е било говорено от нашите бащи, Който ще дойде, за да изкупи Своя народ от греховете им.",
                    "И сега, аз ви питам, братя мои, как ще се чувства всеки един от вас, ако застанете пред Божия съд с одежди, опетнени от кръв и всякакъв вид нечистота? Ето, и какво ще засвидетелстват тези неща против вас?",
                    "Ето, няма ли да засвидетелстват, че сте убийци, да, също и че сте виновни във всякакъв вид нечестие?",
                    "Ето, братя мои, допускате ли, че такъв един може да има място да седне в царството Божие с Авраам, с Исаак и с Яков, както и с всички свети пророци, чиито одежди са очистени и неопетнени, чисти и бели?",
                    "Казвам ви: Не!, освен ако не направите Твореца ни лъжец поначало или не допуснете, че Той е лъжец поначало, вие не можете да допуснете, че такива могат да имат място в небесното царство; напротив, такива ще бъдат отхвърлени, защото те са чеда на царството на дявола.",
                    "И сега, ето, аз ви казвам, братя мои, че ако сте изпитали промяна в сърцата си и ако сте почувствали, че пеете песента на изкупващата любов, бих ви попитал, можете ли да се почувствате така и сега?",
                    "Живели ли сте, запазвайки се невинни пред Бога? Можете ли да си кажете, ако бъдете призовани да умрете в този момент, че сте били достатъчно смирени? Че одеждите ви са били очистени и избелени чрез кръвта на Христа, Който ще дойде да изкупи Своя народ от греховете им?",
                    "Ето, отърсихте ли се от гордостта си? Аз ви казвам, че ако не сте, то вие не сте готови да посрещнете Бога. Ето, трябва бързо да се приготвите, защото небесното царство наближава скоро и такъв човек няма да има вечен живот.",
                    "Ето, казвам аз, има ли някой сред вас, който да не се е отърсил от завистта си? Аз ви казвам, че такъв човек не е готов и аз бих желал той бързо да се приготви, защото часът е съвсем близо и той не знае кога ще дойде времето; защото такъв човек не е намерен за невинен.",
                    "И пак ви казвам, има ли някой сред вас, който да се подиграва на брат си или да струпва върху му преследване?",
                    "Горко на такъв, защото той не е подготвен, и наближава времето, когато той трябва да се покае, иначе той не може да бъде спасен!",
                    "Да, горко тъкмо на всички вас, вършители на беззаконие; покайте се, покайте се, защото Господ Бог го е казал!",
                    "Ето, Той изпраща покана към всички човеци, защото ръцете на милостта Му са протегнати към тях и Той казва: Покайте се и Аз ще ви приема.",
                    "Да, Той казва: Елате при Мене и вие ще вземете от плода на дървото на живота; да, ще ядете от хляба и ще пиете от водите на живота свободно.",
                    "Да, елате при Мене и принесете праведни дела, и няма да бъдете отсечени и хвърлени в огъня.",
                    "Защото ето, наближава времето, че всеки, който не принася добър плод, или който не върши праведни дела, същият да има причина да ридае и да се оплаква.",
                    "О, вие, вършители на беззаконие; вие, които сте се издигнали в празните светски неща, вие, които сте заявили, че познавате пътищата на праведността и при все това сте се отклонили като овце без пастир, въпреки че един пастир ви зовеше и продължава да зове подир вас, но вие не ще се вслушате в гласа Му!",
                    "Ето, аз ви казвам, че добрият пастир ви зове; да, и Той ви призовава в Своето собствено име, което е името на Христа; и ако не се вслушате в гласа на добрия пастир, в името, чрез което сте призовани, ето, вие не сте овцете на добрия пастир.",
                    "И сега, ако вие не сте овцете на добрия пастир, от кое стадо сте? Ето, аз ви казвам, че дяволът е ваш пастир, и вие сте от неговото стадо; и сега, кой може да отрече това? Ето, аз ви казвам: който отрича това, е лъжец и чедо на дявола.",
                    "Защото аз ви казвам, че всичко добро идва от Бога, а всичко зло идва от дявола.",
                    "Ето защо, ако човек принася добри дела, той се вслушва в гласа на добрия пастир и го следва, но който принася зли дела, същият става изчадие на дявола, защото се вслушва в гласа му и го следва.",
                    "И този, който върши това, трябва да получи заплатата си от него; ето защо, като заплата той получава смърт според нещата, принадлежащи на праведността, бидейки мъртъв за всички добри дела.",
                    "И сега, братя мои, аз бих желал да ме послушате, защото говоря с цялата си душевна сила; защото ето, говорих ви ясно, за да не можете да се заблудите и съм ви говорил според заповедите Божии.",
                    "Защото аз съм призован да ви говоря по този начин, според светия ред Божий, който е в Христа Исуса; да, заповядано ми е да застана и да свидетелствам на тези люде за това, което е било изречено от бащите ни относно идните неща.",
                    "И това не е всичко. Не смятате ли, че аз от само себе си знам за тези неща? Ето, аз свидетелствам пред вас, че аз наистина знам, че тези неща, за които съм говорил, са истинни. И как мислите, че знам за тяхната сигурност?",
                    "Ето, аз ви казвам, че те ми бяха сторени знайни чрез Светия Дух Божий. Ето, постих и се молих в продължение на много дни, за да мога аз самият да узная тези неща. И сега, самият аз знам, че те са истинни; защото Господ Бог ми ги изяви чрез Светия Си Дух; и това е Духът на откровението, който е в мен.",
                    "И освен това, аз ви казвам, че тъй ми беше открито, че словата, които са били изречени от нашите бащи, са истинни, тъкмо според Духа на пророчеството, който е в мене, което също е чрез проявата на Духа Божий.",
                    "Казвам ви, че аз самият знам, че всичко, което ще ви кажа относно това, което ще дойде, е истинно; и аз ви казвам, че знам, че Исус Христос ще дойде, да, Синът, Единородният на Отца, изпълнен с благодат, и с милост, и с истина. И ето, Той е Този, Който идва да отнеме греховете на света, да, греховете на всеки човек, който твърдо вярва в Неговото име.",
                    "И сега, аз ви казвам, че това е редът, според който съм призован, да, да проповядвам на вас, възлюбени мои братя, да, и на всеки, който живее в страната; да, да проповядвам на всички, и стари, и млади, и роби, и свободни; да, аз ви казвам на вас, старците, и на зрелите, и на подрастващото поколение; да, да ги призовавам, че трябва да се покаят и да бъдат родени отново.",
                    "Да, тъй казва Духът: Покайте се вие, всички краища на земята, защото царството небесно скоро наближава; да, Синът Божий идва в славата Си, в могъществото Си, в Своето величие, сила и господство. Да, възлюбени мои братя, казвам ви, че Духът казва: Ето славата на Царя на цялата земя; и също: Царят Небесен ще засияе много скоро между всички чеда човешки.",
                    "И Духът също ми казва, да, призовава ме с мощен глас, казвайки: Иди, кажи на този народ: Покайте се, защото освен ако не се покаете, не можете по никакъв начин да наследите царството небесно.",
                    "И пак ви казвам, Духът казва: Ето, секирата е сложена до корена на дървото; затова всяко дърво, което не принася добър плод, ще бъде отсечено и хвърлено в огъня, да, в огън, който не може да бъде потушен, тъкмо един неугасим огън. Внимавайте и помнете, Светият Израилев го е изрекъл.",
                    "И сега, възлюбени мои братя, аз ви казвам, можете ли да устоите на тези слова, да, можете ли да отстраните тези неща и да потъпчете под нозете си Светия Израилев; да, можете ли да се издигнете в гордостта на сърцата си; да, ще упорствате ли в носенето на скъпо облекло и ще отдавате ли сърцето си на празните светски неща, на вашите богатства?",
                    "Да, ще упорствате ли в предположението, че сте по-добри един от друг; да, ще упорствате ли в преследването на вашите братя, които се смиряват и ходят според светия ред Божий, чрез който са били доведени в тази църква, бидейки осветени от Светия Дух, и принасят дела, съответствени на покаянието,",
                    "да, и ще упорствате ли да обръщате гърба си на бедните и на нуждаещите се и да им отказвате от вашето имущество?",
                    "И накрая, всички вие, които ще упорствате в нечестието си, аз ви казвам, че това са тези, които ще бъдат отсечени и хвърлени в огъня, освен ако не се покаят бързо.",
                    "И сега, аз ви казвам, всички вие, които желаете да следвате гласа на добрия пастир, напуснете нечестивите и се отделете, и не докосвайте нечистите им неща; и ето, имената им ще бъдат изличени, тъй че имената на нечестивите не ще бъдат причислени сред имената на праведните, за да може да бъде изпълнено словото Божие, което казва: Имената на нечестивите не ще бъдат смесвани с имената на Моя народ.",
                    "Защото имената на праведните ще бъдат записани в книгата на живота и на тях ще дам наследство от дясната Ми страна. И сега, братя мои, какво имате да кажете против това? Аз ви казвам, дали ще говорите срещу това, няма значение, защото словото Божие трябва да се изпълни.",
                    "Защото има ли сред вас пастир с много овце, който да не бди над тях, та да не влязат вълци и да изпоядат стадото му? И ето, ако в стадото му влезе вълк, няма ли той да го изгони? Да, и най-после ако може, той ще го унищожи.",
                    "И сега, аз ви казвам, че добрият пастир ви зове; и ако искате да се вслушате в гласа Му, Той ще ви заведе в Своето стадо, и вие сте Негови овце, и Той ви заповядва да не допускате никакъв изгладнял вълк да влезе сред вас, за да не бъдете изтребени.",
                    "И сега, аз, Алма, ви заповядвам с езика на Оногова, Който ми е заповядал, да съблюдавате и вършите словото, което съм ви казал.",
                    "Казвам го като заповед на вас, които принадлежите към църквата; а на онези, които не принадлежат към църквата, го казвам като покана, казвайки: Елате и бъдете кръстени в знак на покаяние, за да можете и вие да бъдете от онези, които вземат от плода на дървото на живота."
                ]
            },
            {
                "url": "https://www.lds.org/scriptures/bofm/alma/6?lang=bul",
                "name": "Глава 6",
                "summary": [
                    "Църквата в Зарахемла е прочистена и поставена в ред. Алма отива в Гедеон, за да проповядва. Около 83 г. пр. Хр."
                ],
                "verses": [
                    "И сега стана така, че след като Алма свърши да говори на хората на църквата, която беше установена в град Зарахемла, той постави свещеници и старейшини чрез полагане на ръце според реда Божий, за да възглавяват и бдят над църквата.",
                    "И стана така, че всички, които не принадлежаха към църквата, но се покаяха за греховете си, бяха кръстени в знак на покаяние и бяха приети в църквата.",
                    "И стана така, че всички, които принадлежаха към църквата, които не се покаяха за нечестието си и не се смириха пред Бога, имам предвид онези, които се бяха издигнали в гордостта на сърцето си, същите бяха отхвърлени, а имената им изличени, та имената им да не бъдат повече причислявани към тези на праведните.",
                    "И тъй, те започнаха да установяват реда на църквата в град Зарахемла.",
                    "Сега, аз бих желал да разберете, че словото Божие бе достъпно за всички и никои не бяха лишени от привилегията да се събират заедно, за да чуят словото Божие.",
                    "При все това, на чедата Божии беше заповядано да се събират заедно често и да се обединяват в пост и усърдна молитва за благосъстоянието на душите на онези, които не познаваха Бога.",
                    "И сега стана така, че след като Алма издаде тези наредби, той ги напусна, да, той напусна църквата, която бе в град Зарахемла и отиде на изток от река Сидон в долината Гедеон, където беше построен град, който беше наречен град Гедеон, който беше в долината на име Гедеон, наречена на човека, който бе убит с меч от ръката на Нехор.",
                    "И Алма отиде там и започна да известява словото Божие на църквата, която беше установена в долината Гедеон, според откровението за истинността на словото, което беше изречено от бащите му и според Духа на пророчеството, който беше в него, според свидетелството за Исуса Христа, Сина Божий, Който трябва да дойде, за да изкупи Своя народ от греховете им, и според светия ред, според който той беше призован. И тъй е написано. Амин."
                ]
            },
            {
                "url": "https://www.lds.org/scriptures/bofm/alma/7?lang=bul",
                "name": "Глава 7",
                "summary": [
                    "Христос ще се роди от Мария. Той ще развърже връзките на смъртта и ще понесе греховете на Своя народ. Онези, които се покаят, и са кръстени, и спазват заповедите, ще имат вечен живот. Нечистотата не може да наследи Божието царство. Изискват се смирение, вяра, надежда и милосърдие. Около 83 г. пр. Хр."
                ],
                "verses": [
                    "Ето, възлюбени мои братя, виждайки, че ми е позволено да дойда при вас, ето защо, се опитвам да ви говоря лично, да, с моята собствена уста, виждайки, че това е първият път, когато ви говоря със словата на моята уста, бидейки изцяло зает в съдилището, като имах толкова много дела, че не можех да дойда при вас.",
                    "И даже и сега нямаше да мога да дойда, ако съдийският престол не беше даден на друг, за да управлява на мое място; но Господ с голяма милост ми даде да мога да дойда при вас.",
                    "И ето аз дойдох, имайки големи надежди и голямо желание да намеря, че сте се смирили пред Бога и че сте продължили да измолвате Неговата благодат, та да намеря, че сте били невинни пред Него и че не сте в ужасното раздвоение, в което бяха братята ви в Зарахемла.",
                    "Но благословено да е името Божие, че Той ми даде да узная, да, даде ми извънредно голямата радост да узная, че те отново са установени в пътя на Неговата праведност.",
                    "И се надявам според Духа Божий, Който е в мене, че ще се радвам и за вас; при все това аз не желая радостта ми за вас да дойде с причиняването на толкова много огорчения и скръб, каквито преживях за братята в Зарахемла, защото ето, радостта ми за тях дойде, след като преминах през много огорчения и скръб.",
                    "Но ето, аз се надявам, че вие не сте в състояние на толкова голямо неверие, както бяха братята ви; надявам се също, че вие не сте се издигнали в гордостта на сърцата си, да, надявам се, че вие не сте отдали сърцата си на богатствата и на празните светски неща; да, надявам се, че вие не се покланяте на идоли, а че се покланяте на истинския и жив Бог, и че очаквате опрощението на греховете си, което ще дойде, с вечна вяра.",
                    "Защото ето, казвам ви, ще има много неща да се сбъднат; и ето, има нещо, което е по-важно от всички други — защото ето, не е толкова далечно времето, когато Изкупителят ще живее и ще дойде сред Своя народ.",
                    "Ето, аз не казвам, че Той ще дойде сред нас по времето, когато ще пребивава в своята смъртна скиния; защото ето, Духът не ми е казал, че ще стане тъй. Сега, относно това аз не зная нищо; но което зная е, че Господ Бог има сила да извършва всичко, което е според словото Му.",
                    "Но ето, толкова ми е казал Духът, казвайки: Призови този народ, казвайки: Покайте се и подгответе пътя Господен, ходете в Неговите пътеки, които са прави, защото ето, царството небесно наближава и Синът Божий идва на лицето на земята.",
                    "И ето, Той ще бъде роден от Мария в Ерусалим, който е земята на праотците ти и тя, бидейки девица, скъпоценен и избран съсъд, ще бъде осенена и ще зачене чрез силата на Светия Дух и ще роди Син, да, тъкмо Сина Божий.",
                    "И Той ще се яви, изстрадвайки болки и оскърбления, и изкушения от всякакъв вид, и всичко това, за да може да се изпълни словото, което казва, че Той ще вземе върху Си болките и болестите на Своя народ.",
                    "И Той ще вземе върху Си смъртта, за да развърже връзките на смъртта, които стягат Неговия народ; и Той ще вземе върху Си немощите им, за да може сърцето Му да се изпълни с милостта според плътта, та да узнае Той според плътта как да подпомага Своя народ според немощите му.",
                    "Сега, Духът знае всички неща; при все това Синът Божий страда според плътта, за да може да вземе върху Си греховете на Своя народ, за да може да изличи техните прегрешения чрез силата на избавлението Си; и сега ето, това е свидетелството, което е в мен.",
                    "Сега аз ви казвам, че трябва да се покаете и да бъдете родени отново; защото Духът казва, че ако не бъдете родени отново, вие не можете да наследите царството небесно; ето защо, елате и се кръстете в знак на покаяние, за да може да бъдете очистени от греховете си, за да имате вяра в Агнеца Божий, Който отнася греховете на света и Който е могъщ да спасява и пречиства от всякаква неправедност.",
                    "Да, аз ви казвам, елате и не се плашете, отстранете всякакъв грях, който лесно ви обладава и който ви увлича към унищожение, да, елате, тръгнете и покажете на вашия Бог, че искате да се покаете за греховете си и да встъпите в завет с Него да спазвате заповедите Му, и да Му го засвидетелствате още днес, влизайки във водите на кръщението.",
                    "И всеки, който направи това, и спазва заповедите Божии отсега насетне, същият ще помни, че му казвам, да, той ще помни, че аз съм му казал, че ще има вечен живот, според свидетелството на Светия Дух, Който свидетелства в мен.",
                    "И сега, възлюбени мои братя, вярвате ли на тези неща? Ето, аз ви казвам, че знам, че им вярвате; и начинът, по който знам, че им вярвате, е чрез проявата на Духа, Който е в мен. И сега, голяма е радостта ми, понеже вярата ви в това е силна, да, вярата ви в нещата, които съм ви казал.",
                    "Защото както ви казах в началото, имах голямо желание да не сте в състояние на раздвоение като братята ви, и тъкмо тъй аз намирам, че желанията ми са удовлетворени.",
                    "Защото виждам, че сте в пътеките на праведността; виждам, че сте по пътеката, която води към царството Божие; да, виждам, че вие правите пътеките Му прави.",
                    "Аз виждам, че ви е сторено знайно чрез свидетелството на словото Му, че Той не може да ходи в криви пътеки; нито се отклонява от това, което е казал; нито пък има и намек за обръщане от дясно към ляво, или от това, което е право, към онова, което е погрешно; ето защо, Неговият ход е един вечен кръг.",
                    "Той не живее в несвети храмове; нито пък нечистотата или нещо, което е нечисто, могат да бъдат приети в царството Божие; ето защо, аз ви казвам, че ще дойде времето, да, и това ще бъде в последния ден, когато този, който е нечист, ще остане в нечистотата си.",
                    "И сега, възлюбени мои братя, аз ви казах тези неща, за да мога да събудя у вас чувство за дълга ви към Бога, за да може да ходите невинни пред Него и да може да ходите според светия ред Божий, според който сте били приети.",
                    "И сега, бих желал да бъдете смирени и покорни, и благи, лесни за умоляване; изпълнени с търпение и дълготърпение, бидейки умерени във всяко нещо, бидейки усърдни по всяко време в спазването на заповедите Божии, молещи се за всяко едно нещо, от което се нуждаете, както духовно, така и материално; винаги въздаващи благодарности на Бога, за всичко, което получавате.",
                    "Гледайте да имате вяра, надежда и милосърдие и тогава винаги ще изобилствате на добри дела.",
                    "И нека Господ ви благослови и пази одеянията ви неопетнени, за да можете най-накрая да бъдете доведени в царството небесно да седнете наред с Авраам, Исаак, Яков и светите пророци, които са били откакто свят светува, като вашите одеяния бъдат тъкмо тъй неопетнени, както са техните, за да не излезете повече отттам.",
                    "И сега, възлюбени мои братя, аз ви казах тези слова според Духа, Който свидетелства в мене; и душата ми се радва извънредно, поради извънредното усърдие и внимание, което отдадохте на словото ми.",
                    "И сега, нека мирът Божий да почива над вас, и над домовете и земите ви, и над стадата и чердите ви, и над всичко, което притежавате, над жените ви и децата ви, според вярата ви и добрите ви дела, отсега нататък и навеки. И тъй рекох. Амин."
                ]
            },
            {
                "url": "https://www.lds.org/scriptures/bofm/alma/8?lang=bul",
                "name": "Глава 8",
                "summary": [
                    "Алма проповядва и покръства в Мелик. Той е отхвърлен в Амония и го напуска. Един ангел му заповядва да се върне и да възвестява покаяние на людете. Той е приет от Амулик, след което и двамата отиват да проповядват в Амония. Около 82 г. пр. Хр."
                ],
                "verses": [
                    "И сега стана така, че Алма се върна от земята Гедеон, след като беше научил народа на Гедеон на много неща, които не могат да бъдат записани, и след като беше установил реда в църквата, според както бе сторил преди в земята Зарахемла, да, той се завърна в собствената си къща в Зарахемла, за да си отдъхне от труда, който беше положил.",
                    "И тъй привърши деветата година от управлението на съдиите над народа на Нефи.",
                    "И стана така, че в началото на десетата година от управлението на съдиите над народа на Нефи, Алма си тръгна оттам и предприе пътуването си към земята Мелик, на запад от реката Сидон, на запад, към пределите на пустошта.",
                    "И той започна да поучава людете в земята Мелик според светия ред Божий, чрез който беше призован; и той започна да поучава народа из цялата земя Мелик.",
                    "И стана така, че народът дойде към него от всички предели на земята, която беше от страната на пустошта. И те бяха кръстени из цялата земя.",
                    "И тъй, когато свърши делото си в Мелик, той си тръгна оттам и пропътува тридневно пътуване на север от земята Мелик; и той пристигна в един град, наречен Амония.",
                    "Сега, беше обичай на народа на Нефи да нарича земите си, градовете си и селата си, да, дори и малките си села, по името на оногова, който първи ги беше притежавал; и тъй беше и със земята Амония.",
                    "И стана така, че когато Алма пристигна в град Амония, той започна да им проповядва словото Божие.",
                    "Сега, Сатана беше придобил голяма власт над сърцата на людете от град Амония, ето защо, те не искаха да се вслушат в словата на Алма.",
                    "При все това, Алма се трудеше много в Духа, борейки се с Бога в усърдна молитва Той да излее Своя Дух над людете в града; и също да му даде да ги кръсти в знак на покаяние.",
                    "При все това, те вкоравиха сърцата си, казвайки му: Ето, ние знаем, че ти си Алма; и ние знаем, че ти си висшият свещеник на църквата, която си установил в много части на страната, съгласно преданието ви; но ние не сме от твоята църква и не вярваме в такива безумни предания.",
                    "И сега, ние знаем, че понеже не сме от твоята църква, ние знаем, че ти нямаш власт над нас; и ти предаде съдийския престол на Нефия, затова не си върховният съдия над нас.",
                    "Сега, когато людете казаха това и отрекоха всички слова на Алма, и го хулеха, и го заплюваха, и сториха да бъде прогонен от града им, той си тръгна оттам и предприе пътуването си за града, наречен Аарон.",
                    "И стана така, че докато пътуваше натам, изнемогвайки от скръб, преминавайки през много горест и мъка на душата си поради нечестието на людете, които бяха в града Амония, случи се, че докато Алма изнемогваше от скръб, яви му се ангел Господен, казвайки:",
                    "Благословен си ти, Алма; ето защо, вдигни главата си и се радвай, защото имаш голяма причина да се радваш; защото ти си бил верен в изпълнението на заповедите Божии още от времето, когато получи първото си послание от Него. Ето, аз съм този, който ти го предаде.",
                    "И ето, аз съм изпратен да ти заповядам да се върнеш в град Амония и да проповядваш отново на людете от града; да, проповядвай им. Да, кажи им, че ако не се покаят, Господ Бог ще ги унищожи.",
                    "Защото ето, сега те се стараят, ако може, да унищожат свободата на твоя народ (защото тъй казва Господ), което е противно на повеленията и разпоредбите, и заповедите, които Той е дал на Своя народ.",
                    "Сега стана така, че след като Алма бе получил това известие от ангела Господен, той се върна бързо в земята Амония. И влезе в града по друг път, да, по пътя, който е на юг от град Амония.",
                    "И като влизаше в града, той беше изгладнял и каза на един човек: Ще дадеш ли на един смирен служител на Бога нещо за ядене?",
                    "И човекът му каза: Аз съм нефит и знам, че ти си свят Божий пророк, защото ти си човекът, за когото един ангел ми каза във видение: Ти ще го приемеш. Ето защо, ела с мене в къщата ми и аз ще ти дам от моята храна, и знам, че ти ще бъдеш благословия за мене и къщата ми.",
                    "И стана така, че човекът го прие в къщата си; и човекът се наричаше Амулик; и той донесе хляб и месо, и ги сложи пред Алма.",
                    "И стана така, че Алма яде от хляба и се засити; и той благослови Амулик и дома му, и отдаде благодарности на Бога.",
                    "И след като беше ял и се беше заситил, той рече на Амулик: Аз съм Алма и съм висшият свещеник на църквата Божия из цялата страна.",
                    "И ето, бях призован да проповядвам словото Божие на целия този народ според Духа на откровението и пророчеството; и аз бях в тази земя, но те не пожелаха да ме приемат, а ме прогониха и бях готов да обърна гръб на тази земя навеки.",
                    "Но ето, беше ми заповядано да се върна отново и да пророкувам на тези люде, да, и да свидетелствам срещу тях относно беззаконията им.",
                    "И сега, Амулик, понеже ти ме прие и ме нахрани, ти си благословен; защото бях изгладнял, понеже бях постил много дни.",
                    "И Алма остана с Амулик много дни, преди да започне да проповядва на людете.",
                    "И стана така, че людете още повече увеличиха беззаконията си.",
                    "И словото дойде до Алма, казвайки: Иди и кажи също на Моя служител Амулик да иде и пророкува на този народ, казвайки: Покайте се, защото така казва Господ, ако не се покаете, ще посетя този народ в гнева Си; да, и не ще отвърна свирепия Си гняв.",
                    "И Алма, а също и Амулик, излязоха сред народа, за да провъзгласят Божиите слова; и те бяха изпълнени със Светия Дух.",
                    "И им бе дадена сила, дотолкова, че не беше възможно да ги затварят в ями; нито пък беше възможно някой човек да ги убие; при все това те не използваха своята сила, докато не бяха вързани и хвърлени в тъмница. Сега, това бе сторено, та Господ да може да покаже силата Си чрез тях.",
                    "И стана така, че те излязоха и започнаха да проповядват, и да пророкуват на народа, според духа и силата, които Господ им беше дал."
                ]
            },
            {
                "url": "https://www.lds.org/scriptures/bofm/alma/9?lang=bul",
                "name": "Глава 9",
                "summary": [
                    "Алма заповядва народа на Амония да се покае. Господ ще бъде милостив към ламанитите в последните дни. Ако нефитите изоставят светлината, те ще бъдат унищожени от ламанитите. Божият Син ще дойде скоро. Той ще изкупи онези, които се покаят, кръстени са и имат вяра в Неговото име. Около 82 г. пр. Хр."
                ],
                "verses": [
                    "И тъй, аз, Алма, след като получих заповед от Бога, че трябва да взема с мен Амулик и да отида да проповядвам отново на този народ, или на народа в град Амония, стана така, че когато започнах да им проповядвам, те започнаха да ми се противопоставят, казвайки:",
                    "Кой си ти? Мислиш ли, че ще повярваме на свидетелството на един човек, дори и ако ни проповядва, че земята ще премине?",
                    "Сега, те не разбираха словата, които изричаха; защото не знаеха, че земята ще премине.",
                    "И те казваха също: Ние няма да повярваме на словата ти, ако ще пророкуваш, че този велик град ще бъде унищожен за един ден.",
                    "Сега, те не знаеха, че Бог може да върши такива чудни дела, защото те бяха коравосърдечни и коравовратни люде.",
                    "И те казваха: Кой е Бог, Който дава власт само на един човек от този народ, за да му извести истината за толкова велики и чудни неща?",
                    "И те се приближиха, за да сложат ръка върху ми; но ето, те не го направиха. И аз застанах смело, за да им провъзглася, да, аз смело им засвидетелствах, казвайки:",
                    "О, вие, нечестиво и извратено поколение, как тъй сте забравили преданието на бащите си; да, колко скоро забравихте заповедите Божии.",
                    "Не си ли спомняте, че баща ни, Лехий, беше изведен от Ерусалим от ръката Божия? Не си ли спомняте, че всички те бяха водени от Него през пустошта?",
                    "И толкова скоро ли забравихте колко пъти Той избави бащите ни от ръцете на техните врагове, и как ги запази от това да бъдат унищожени даже от ръцете на собствените им братя?",
                    "Да, и ако не беше поради несравнимата Му сила и милостта Му, и дълготърпението Му към нас, ние сме щели неизбежно да бъдем отхвърлени от лицето на земята отпреди дълго време и може би предадени на състояние на безкрайна окаяност и злочестина.",
                    "Ето, сега аз ви казвам, че Той ви заповядва да се покаете, и освен ако не се покаете, вие по никакъв начин не можете да наследите царството Божие. Но ето, това не е всичко. Той ви е заповядал да се покаете, иначе ще ви унищожи напълно от лицето на земята; да, Той ще ви посети в гнева Си, и в свирепия Си гняв Той няма да се отвърне.",
                    "Ето, не си ли спомняте словата, които Той изрече на Лехий, казвайки че: Доколкото спазвате заповедите Ми, вие ще преуспявате в земята? И пак е казано, че доколкото не спазвате заповедите Ми, вие ще бъдете отхвърлени от присъствието Господне.",
                    "Сега, аз бих желал да запомните, че доколкото ламанитите не са спазвали заповедите Божии, те са били отхвърлени от присъствието Господне. Сега виждаме, че словото Господне е потвърдено в това и ламанитите са били отхвърлени от присъствието Му от началото на прегрешенията им в страната.",
                    "При все това, аз ви казвам, че съдният ден ще бъде по-търпим за тях, отколкото за вас, ако останете в греховете си, да, и дори по-търпим за тях в този живот, отколкото за вас, освен ако не се покаете.",
                    "Защото много обещания са предназначени за ламанитите; защото заради преданията на своите бащи те останаха в състоянието си на невежество. Ето защо, Господ ще бъде милостив към тях и ще продължи съществуването им на земята.",
                    "И по някое време те ще бъдат доведени до вяра в словото Му и до знанието за неправилността на бащините им предания; и много от тях ще бъдат спасени, защото Господ ще бъде милостив към всички, които призовават името Му.",
                    "Но ето, аз ви казвам, ако вие упорствате в нечестието си, дните ви в страната няма да бъдат продължени, защото ламанитите ще бъдат изпратени върху ви, и ако не се покаете, те ще дойдат в незнайно за вас време и ще бъдете наказани с пълно унищожение; и това ще бъде според свирепия гняв Господен.",
                    "Понеже Той няма да позволи да живеете в беззаконията си и да унищожите Неговия народ. Аз ви казвам: Не! Той по-скоро би допуснал ламанитите да унищожат целия Негов народ, който е наречен народа на Нефи, ако стане тъй, че те изпаднат в грехове и прегрешения, след като са им били дадени толкова много светлина и толкова много познание за Господа, техния Бог;",
                    "да, след като е бил един толкова много облагодетелстван народ на Господа; да, след като е бил по-облагодетелстван от всеки друг народ, племе, език и люде; след като всички неща са им били сторени знайни според желанията им, и вярата им, и молитвите им за това, което е било, което е, и което трябва да дойде;",
                    "след като са били посетени от Духа Божий; след като са разговаряли с ангели и им е било говорено от Гласа Господен; и имайки Духа на пророчеството и Духа на откровението, както и много дарове, дара за говорене на езици и дара за проповядване, и дара на Светия Дух, и дара за превеждане;",
                    "да, и след като бяха избавени от Бога из земята на Ерусалим от ръката Господна; след като бяха спасени от глад и от болест, и от всякакъв вид различни страдания; станали силни в битка, за да не могат да бъдат унищожени; многократно извеждани от робство, съхранявани и запазени до ден днешен, и преуспяващи, докато са забогатели във всичко,",
                    "и сега ето, аз ви казвам, че ако този народ, който е получил толкова много благословии от ръката Господна, прегреши срещу светлината и познанието, което притежава, аз ви казвам, че ако бъде тъй и той изпадне в прегрешение, ще бъде много по-търпимо за ламанитите, отколкото за тях.",
                    "Защото ето, обещанията Господни ще са предназначени за ламанитите, а не за вас, ако прегрешите; защото не обеща ли ясно Господ и не постанови ли твърдо Господ, че ако се разбунтувате против Него, вие ще бъдете напълно унищожени от лицето на земята?",
                    "И сега, поради тази причина, за да не може да бъдете унищожени, Господ изпрати ангела Си да посети мнозина от народа Му и да им изяви, че трябва да излязат и призоват силно този народ, казвайки: Покайте се, защото близко е царството небесно.",
                    "И не след много дни Синът Божий ще дойде в славата Си; и славата Му ще бъде славата на Единородния на Отца, изпълнен с благодат, справедливост и истина, изпълнен с търпение, милост и дълготърпение, бърз да чуе призивите на Своя народ и да отговаря на молитвите им.",
                    "И ето, Той идва да изкупи онези, които ще бъдат кръстени в знак на покаяние чрез вяра в Неговото име.",
                    "Ето защо, подгответе пътя Господен, защото наближава времето, когато всички човеци ще пожънат наградата за делата си, според каквито те са били: ако са били праведни, те ще пожънат спасение за душите си, съгласно силата и избавлението на Исуса Христа; и ако са били зли, ще пожънат осъждение за душите си, съгласно силата и пленничеството на дявола.",
                    "Сега ето, това е гласът на ангела, който вика към народа.",
                    "И сега, възлюбени мои братя, защото вие сте ми братя и трябва да сте възлюбени, трябва да принасяте дела, съответствени на покаянието, виждайки че сърцата ви са се вкоравили твърде срещу словото Божие и виждайки, че сте изгубен и паднал народ.",
                    "Сега стана така, че когато аз, Алма, бях изрекъл тези слова, людете ми се разгневиха, понеже им бях казал, че са коравосърдечни и коравовратни люде.",
                    "И също, понеже им бях казал, че са изгубен и паднал народ, те ми се разгневиха и потърсиха да сложат ръка върху ми, та да могат да ме хвърлят в тъмница.",
                    "Но стана така, че тогава Господ не допусна те да ме хванат и да ме хвърлят в тъмница.",
                    "И стана така, че Амулик отиде и застана пред тях, и също започна да им проповядва. И сега, не всички слова на Амулик са записани, при все това част от словата му са записани в тази книга."
                ]
            },
            {
                "url": "https://www.lds.org/scriptures/bofm/alma/10?lang=bul",
                "name": "Глава 10",
                "summary": [
                    "Лехий произлиза от Манасия. Амулик разказва за ангелската заповед да се грижи за Алма. Молитвите на праведните са причина людете да бъдат пощадени. Неправедни законници и съдии полагат основата на унищожението на народа. Около 82 г. пр. Хр."
                ],
                "verses": [
                    "Сега, това са словата, които Амулик проповядваше на людете в земята Амония, казвайки:",
                    "Аз съм Амулик, син на Гедона, който беше син на Исмаил, който беше потомък на Аминадий; и това беше същият този Аминадий, който изтълкува писанието върху стената на храма, написано от пръста Божий.",
                    "И Аминадий беше потомък на Нефи, който беше синът на Лехий, който излезе от земята на Ерусалим и който бе потомък на Манасия, синът на Иосиф, който беше продаден в Египет от ръцете на братята си.",
                    "И ето, аз съм човек, ползващ се с немалко уважение сред ония, които ме познават; да, и ето, имам много роднини и приятели и съм натрупал също много богатства чрез собственото си трудолюбие.",
                    "При все това, аз никога не съм знаел много за пътищата Господни, нито за Неговите тайнства и чудна сила. Аз казах, че никога не съм знаел много за тези неща; но ето, аз греша, защото съм видял много от тайнствата Му и чудната Му сила; да, тъкмо в съхраняването на живота на тези люде.",
                    "При все това, аз обаче вкоравих сърцето си, защото бях призоваван много пъти, но не исках да чуя; ето защо, аз знаех относно тези неща, въпреки че не исках да знам; и затова продължих да се бунтувам против Бога в нечестието на сърцето си тъкмо до четвъртия ден на седмия месец, което бе през десетата година от управлението на съдиите.",
                    "Докато пътувах да посетя един много близък роднина, ангел Господен ми се яви и ми каза: Амулик, върни се в къщата си, защото ще трябва да нахраниш един пророк Господен; да, един свят човек, избраник на Бога, който е постил в продължение на много дни заради греховете на тези люде, и той е огладнял, и ти ще го приемеш в къщата си, и ще го нахраниш, и той ще благослови тебе и къщата ти; и благословията Господна ще почива върху теб и върху дома ти.",
                    "И стана така, че аз се подчиних на гласа на ангела и тръгнах обратно към къщата си. И докато отивах натам, аз намерих човека, за когото ангелът ми каза: Ще го приемеш у дома си — и ето, той беше същият този човек, който ви говорѝ относно Божиите неща.",
                    "И ангелът ми каза, че той е свят човек; и тъй, аз знам, че той е свят човек, защото ангел от Бога го каза.",
                    "И още аз знам също, че нещата, за които той свидетелства, са истинни; защото ето, казвам ви, тъй както жив е Господ, тъкмо тъй Той изпрати ангела Си да ми изяви тези неща; и Той направи това, докато този Алма пребиваваше в къщата ми.",
                    "Понеже ето, той благослови дома ми, благослови и мене, и жените ми, и децата ми, и баща ми, и роднините ми; да, даже целия ми род е благословил той и благословията Господна почиваше върху нас според словата му.",
                    "И сега, когато Амулик изрече тези слова, людете започнаха да се учудват, виждайки, че има повече от един свидетел, който да свидетелства за нещата, в които бяха обвинени; също и за нещата, които трябва да дойдат, според духа на пророчеството, който беше в тях.",
                    "При все това, имаше неколцина сред тях, които мислеха да ги разпитат, та да могат чрез лукавите си помисли да ги изобличат в собствените им слова, и да могат да намерят свидетелство против тях, и да могат да ги предадат на съдиите си, за да могат да бъдат осъдени според закона, и за да могат да бъдат убити или хвърлени в тъмница, според престъплението, което те можеха да изнамерят или засвидетелстват против тях.",
                    "Сега, това бяха точно онези люде, които се опитваха да ги погубят, и те бяха законници, наети или назначени от народа да служат на закона по време на техните съдебни процеси, или съдебните процеси за престъпленията на людете пред съдиите.",
                    "Сега, тези законници бяха научени на всичките човешки лукавства и хитрости; и това беше, за да бъдат те изкусни в занаята си.",
                    "И стана така, че те започнаха да разпитват Амулик, та тъй да могат да го накарат да се оплете в словата си, сиреч да си противоречи в словата, които щеше да изрече.",
                    "Сега, те не знаеха, че Амулик може да разбере за намеренията им. И стана така, че когато започнаха да го разпитват, той усети мислите им и им каза: О, вие, нечестиво и извратено поколение, вие, законници и лицемери, защото вие полагате основите на дявола; защото поставяте клопки и примки да хванете светите на Бога.",
                    "Кроите планове да извратите пътищата на праведните и да докарате гнева Божий върху главата си, чак до пълното унищожение на този народ.",
                    "Да, добре каза Мосия, нашият последен цар, когато беше готов да предаде царството и нямаше никой, на когото да го предаде, като нареди, че този народ трябва да бъде управляван чрез собствените им гласове, да, добре каза той, че ако дойде време, когато гласът на този народ избере беззаконие, сиреч, ако дойде време, когато този народ изпадне в прегрешение, той ще бъде узрял за унищожение.",
                    "И сега, аз ви казвам, че Господ право съди беззаконията ви; право зове Той този народ чрез гласа на ангелите Си: Покайте се, покайте се, защото царството небесно наближава.",
                    "Да, право зове Той чрез гласа на ангелите: Аз ще сляза сред народа Си с правота и правосъдие в ръцете Си.",
                    "Да, аз ви казвам, че ако не бяха молитвите на праведните, които са сега в страната, вие още сега щяхте да бъдете посетени с пълно унищожение. Все пак това няма да стане с потоп, както беше в дните на Ной, но ще стане чрез глад и чрез чума, и чрез меч.",
                    "Но това, че сте пощадени, е поради молитвите на праведните; и затова, ако вие прогоните праведните от средата си, тогава Господ няма да спре ръката Си; но в яростния Си гняв Той ще излезе срещу вас; тогава ще бъдете поразени с глад и с чума, и с меч; и времето скоро наближава, освен ако не се покаете.",
                    "И сега стана така, че людете се разгневиха още повече на Амулик и се провикнаха, казвайки: Този човек хули нашите закони, които са справедливи, и нашите мъдри законници, които ние сме избрали.",
                    "Но Амулик простря ръката си и им извика с всичка сила, казвайки: О, вие, нечестиво и извратено поколение, защо Сатана има такава голяма власт над сърцата ви? Защо искате да му се предадете, та да има той власт над вас, да заслепява очите ви, за да не разбирате словата, казани според истината им?",
                    "Защото ето, свидетелствах ли аз срещу вашия закон? Вие не разбирате; казвате, че съм говорил срещу закона ви, но аз не съм, а говорих в полза на закона ви, за ваше осъждане.",
                    "И сега, ето, казвам ви, че основата за унищожаването на тези люде започва да се полага от неправедността на вашите законници и вашите съдии.",
                    "И сега стана така, че когато Амулик беше изрекъл тези неща, людете се развикаха срещу него, казвайки: Сега знаем, че този човек е чедо на дявола, защото той ни излъга; защото той говорѝ срещу нашия закон. А сега казва, че не е говорил срещу него.",
                    "И още, той хулеше законниците ни и съдиите ни.",
                    "И стана така, че законниците внушиха на людете, че трябва да запомнят тези неща като свидетелство срещу него.",
                    "И имаше един между тях, чието име беше Зиезрам. Сега, той беше първият, който обвини Амулик и Алма, като беше един от най-опитните сред тях и имаше много дела с людете.",
                    "Сега, целта на тези законници беше да се обогатяват; и те бяха заплатени според службата си."
                ]
            },
            {
                "url": "https://www.lds.org/scriptures/bofm/alma/11?lang=bul",
                "name": "Глава 11",
                "summary": [
                    "Излага се паричната система на нефитите. Амулик спори със Зиезрам. Христос няма да спаси людете в техните грехове. Спасени са само онези, които наследяват царството небесно. Всички човеци ще се вдигнат в безсмъртие. Няма смърт след Възкресението. Около 82 г. пр. Хр."
                ],
                "verses": [
                    "Сега, в закона на Мосия беше написано, че всеки човек, който е съдия на закона, или онези, които са назначени за съдии, би трябвало да получават заплати според времето, през което се трудят да съдят онези, доведени пред тях да бъдат съдени.",
                    "Сега, ако един човек дължеше на друг и отказваше да плати онова, което дължи, от него се оплакваха на съдията; и съдията упражняваше власт, и изпращаше служители да доведат човека при него; и той съдеше човека според закона и доказателствата, дадени против него, и тъй човекът биваше принуждаван да плати онова, което дължи, или му го отнемаха, или го прогонваха от средата на народа като крадец и разбойник.",
                    "И съдията получаваше като заплата, в зависимост от времето си, една сенина злато на ден, или един сенум сребро, което е равно на една сенина злато; и това е според закона, който беше даден.",
                    "Сега, това са имената на различните техни монети от златото им и от среброто им според тяхната стойност. И имената са дадени от нефитите, защото те не брояха по начина на юдеите в Ерусалим; нито пък мереха по начина на юдеите; но те измениха броенето им и мерките им според волята на народа и обстоятелствата във всяко поколение до управлението на съдиите, когато те бяха установени от цар Мосия.",
                    "Сега, броенето е това: една сенина злато, един сеон злато, един шум злато и една лимна злато.",
                    "Един сенум сребро, един амнор сребро, един езром сребро и един онти сребро.",
                    "Един сенум сребро беше равен на една сенина злато, поотделно равни на една мяра ечемик, също и на една мяра от всякакъв вид зърно.",
                    "Сега, стойността на един сеон злато беше два пъти колкото стойността на една сенина.",
                    "И един шум злато беше два пъти по-скъп от един сеон.",
                    "А една лимна злато се равняваше на стойността на всички други, взети заедно.",
                    "И един амнор сребро беше колкото два сенума.",
                    "И един езром сребро беше колкото четири сенума.",
                    "И един онти беше колкото всички други, взети заедно.",
                    "Сега, това е стойността на по-малките бройки на тяхното броене:",
                    "Един сивелон е половината от сенума; следователно един сивелон за половин мяра ечемик.",
                    "И един сивелум е половината на сивелона.",
                    "И една лия е половината на сивелума.",
                    "Сега това е техният брой, съгласно броенето им.",
                    "Сега един антион злато е равен на три сивелона.",
                    "Сега, всичко беше с единствената цел за обогатяване, защото те получаваха своите заплати според работата си и затова подтикваха людете към безредици и всякакъв вид смутове и нечестие, та да могат да имат повече работа и да могат да получат повече пари според делата, представени пред тях; ето защо, те подтикваха людете срещу Алма и Амулик.",
                    "И този Зиезрам започна да разпитва Амулик, казвайки: Ще ми отговориш ли на няколко въпроса, които ще ти задам? И сега, Зиезрам беше човек, умел в замислите на дявола, та да може да унищожи това, което е добро; ето защо, той каза на Амулик: Ще отговориш ли на въпросите, които ще ти поставя?",
                    "И Амулик му каза: Да, ако това е в съгласие с Духа Господен, Който е у мене, защото няма да кажа нищо, което е противно на Духа Господен. И Зиезрам му каза: Ето, тук има шест онтии сребро и аз ще ти ги дам всичките, ако отречеш съществуването на Всевишния.",
                    "Сега, Амулик каза: О, ти, изчадие на пъкъла, защо ме изкушаваш? Знаеш ли ти, че праведните не се поддават на такива изкушения?",
                    "Вярваш ли, че няма Бог? Аз ти казвам: Не, ти знаеш, че има Бог, но ти обичаш парите повече от Него.",
                    "И сега, ти ме излъга пред Бога. Ти ми каза: Виж тези шест онтии, които са с голяма стойност, аз ще ти ги дам, а си си наумил да ги задържиш; и твоето желание беше само да ме накараш да отрека истинския и жив Бог, за да намериш причина да ме погубиш. И сега, ето, за това голямо зло ти ще получиш наградата си.",
                    "И Зиезрам му каза: Ти казваш, че има истински и жив Бог?",
                    "И Амулик отвърна: Да, има истински и жив Бог.",
                    "Сега, Зиезрам му каза още: Има ли повече от един Бог?",
                    "И той отговори: Не.",
                    "Сега Зиезрам му каза отново: Откъде знаеш ти тези неща?",
                    "И той рече: Един ангел ми ги стори знайни.",
                    "И Зиезрам каза отново: Кой е този, който ще дойде? Това Синът Божий ли е?",
                    "И той му каза: Да.",
                    "И Зиезрам каза отново: Ще спаси ли Той Своя народ в греховете му? И Амулик му отговори и му каза: Аз ти казвам, че Той не ще го направи, защото Му е невъзможно да се отрече от словото Си.",
                    "Сега, Зиезрам каза на людете: Гледайте да запомните тези неща, защото той каза, че има само един Бог; обаче той каза и че Синът Божий ще дойде, но няма да спаси народа Си — като че ли той има власт да заповядва на Бога.",
                    "Сега Амулик му каза отново: Ето, ти излъга, защото казваш, че говоря, като че ли имам власт да заповядвам на Бога, защото казах, че Той няма да спаси Своя народ в греховете му.",
                    "И аз ти казвам отново, че Той не може да ги спаси в греховете им, защото не мога да отрека Неговото слово; и Той е казал, че нищо нечисто не може да наследи царството небесно; ето защо, как можете да бъдете спасени, освен ако не наследите царството небесно? Ето защо, вие не можете да бъдете спасени в греховете си.",
                    "Сега Зиезрам му каза отново: Синът Божий самият Вечен Отец ли е?",
                    "И Амулик му каза: Да, Той е самият Вечен Отец на небето и на земята, и на всички неща, които в тях са. Той е началото и краят, първият и последният.",
                    "И Той ще дойде на света, за да изкупи Своя народ; и ще вземе върху Си прегрешенията на онези, които вярват в Неговото име; и това са тези, които ще имат вечен живот, и спасението не идва за никой друг.",
                    "Ето защо, за нечестивите все едно че не е било направено изкупление, с изключение на това, че връзките на смъртта ще бъдат развързани; защото ето, идва денят, когато всички ще се вдигнат от мъртвите и ще застанат пред Бога, и ще бъдат съдени според делата им.",
                    "Сега, има една смърт, която се нарича телесна смърт; и смъртта на Христа ще развърже връзките на тази телесна смърт, за да бъдат всички вдигнати от тази телесна смърт.",
                    "Духът и тялото ще бъдат обединени отново в съвършената им форма; и крайник, и става ще бъдат възстановени на съответната им снага, тъкмо както сме ние сега в това време; и ние ще бъдем доведени да застанем пред Бога, знаейки тъкмо както знаем сега, и ще имаме ясен спомен за цялата наша вина.",
                    "Сега, това възстановяване ще бъде за всички — и стари, и млади, и роби, и свободни, и мъже, и жени, и грешни, и праведни; и дори косъм от главите им не ще бъде изгубен, а всяко нещо ще бъде възстановено на съвършената си снага, тъй както е сега в тялото, и ще бъдат доведени и призовани на съд пред съдилището на Христа-Сина, и Бога-Отец, и Светия Дух, Които са един Вечен Бог, за да бъдат съдени според делата им, били те добри или били те зли.",
                    "Сега ето, аз ви говорих относно смъртта на смъртното тяло и също относно възкресението на смъртното тяло. Аз ви казвам, че това смъртно тяло е вдигнато в безсмъртно тяло, сиреч от смъртта, тъкмо от първата смърт, към живот, тъй че да не могат да умрат вече; духовете им се обединяват с телата им, за да не бъдат разделени никога; тъй цялото става духовно и безсмъртно, та да не могат повече да видят тление.",
                    "Сега, когато Амулик привърши тези слова, людете започнаха отново да се учудват, и Зиезрам също започна да трепери. И с това свършват словата на Амулик, или това е всичко, което съм записал."
                ]
            },
            {
                "url": "https://www.lds.org/scriptures/bofm/alma/12?lang=bul",
                "name": "Глава 12",
                "summary": [
                    "Алма спори със Зиезрам. Тайнствата Божии могат да бъдат дадени само на верните. Човеците ще бъдат съдени според техните мисли, вярвания, слова и дела. Нечестивите ще изстрадат духовна смърт. Този смъртен живот е състояние на изпитание. Планът за изкупление осъществява Възкресението, а чрез вяра — и опрощаването на греховете. Покаялите се имат право на милост чрез Единородния Син. Около 82 г. пр. Хр."
                ],
                "verses": [
                    "Сега, Алма, като видя, че словата на Амулик накараха Зиезрам да замълчи, защото видя, че Амулик го хвана в лъжата му и измамата му, целящи да го погубят, и виждайки, че той започна да трепери поради съзнанието за вината си, Алма отвори уста и започна да му говори, и да потвърждава словата на Амулик, да обяснява нещата и разкрива светите писания извън това, което Амулик беше направил.",
                    "Сега, словата, които Алма изрече на Зиезрам, бяха чути от людете наоколо, защото множеството беше голямо; и той говорѝ по този начин:",
                    "Сега, Зиезраме, ти виждаш, че си хванат в лъжите и измамите си, защото ти излъга не само човеците, но ти излъга и Бога; защото ето, Той знае всички твои мисли, и ти виждаш, че мислите ти са ни сторени знайни чрез Неговия Дух.",
                    "И виждаш, че знаем, че планът ти беше много лукав, според лукавството на дявола, да излъжеш и измамиш тези люде, за да можеш да ги насъскаш срещу нас, за да ни хулят и да ни прогонват.",
                    "Сега, това беше план на противника ти и той е упражнил силата си в тебе. Сега, аз бих желал да запомниш, че това, което казвам на тебе, го казвам на всички.",
                    "И ето, аз казвам на всички вас, че това бе примка на противника, поставена от него, за да улови тези люде, за да може да ви доведе в негово подчинение, за да може да ви върже с веригите си, за да може да ви прикове за вечно унищожение, според властта на неговото пленничество.",
                    "Сега, когато Алма беше изрекъл тези слова, Зиезрам започна да трепери още повече, защото се убеждаваше все повече и повече в силата Божия; и той също беше убеден, че Алма и Амулик знаеха за него, защото той се убеди, че те познават мислите и намеренията на сърцето му; защото им беше дадена сила да могат да познават тези неща според духа на пророчеството.",
                    "И Зиезрам започна усърдно да ги разпитва, та да научи повече за царството Божие. И той каза на Алма: Какво означава това, което Амулик е казал относно възкресението на мъртвите, че всички ще се вдигнат от мъртвите, и праведните и неправедните, и че ще бъдат доведени да застанат пред Бога, за да бъдат съдени според делата им?",
                    "И сега, Алма започна да му разяснява тези неща, казвайки: На мнозина е дадено да познават тайнствата Божии; при все това те са поставени под строга заповед да не ги споделят, освен тази част от Неговото слово, с която Той дарява чедата човешки, според вниманието и усърдието, които те Му отдават.",
                    "И затова този, който вкорави сърцето си, същият получава по-малката част от словото; а онзи, който не вкорави сърцето си, на него е дадена по-голямата част от словото дотам, че му е дадено да узнае тайнствата Божии, докато ги узнае напълно.",
                    "И на онези, които ще вкоравят сърцата си, на тях е дадена по-малката част от словото дотам, че те не знаят нищо за тайнствата Му; и тогава те са пленени от дявола и отведени от него според волята му надолу към погибел. Сега това е, което се разбира под веригите на пъкъла.",
                    "И Амулик е говорил ясно относно смъртта и вдигането от тази смъртност към състояние на безсмъртност и довеждането пред съда Божий, за да бъдем съдени според делата ни.",
                    "Тогава, ако нашите сърца са били вкоравявани, да, ако ние сме вкоравявали сърцата си против словото дотолкова, че то въобще да не е намерило място в нас, тогава нашето състояние ще бъде ужасно, защото ще бъдем осъдени.",
                    "Защото нашите слова ще ни осъдят, да, всички наши дела ще ни осъдят; ние не ще бъдем намерени неопетнени; и мислите ни също ще ни осъдят; и в това ужасно състояние ние не ще посмеем да погледнем към нашия Бог; и ние бихме били много щастливи, ако можехме да заповядаме на канарите и планините да паднат върху ни, за да ни скрият от Неговото присъствие.",
                    "Но това не може да бъде; ние трябва да излезем и да застанем пред Него в славата Му, и в силата Му, и в могъществото Му, величието и господството Му, и да признаем за наш вечен срам, че всички Негови възмездия са справедливи; че Той е справедлив във всичките Си дела и че Той е милостив към чедата човешки, и че Той има цялата сила да спаси всеки човек, който вярва в Неговото име и принася плод, съответствен на покаянието.",
                    "И сега, ето, аз ви казвам, че тогава идва смърт, тъкмо втора смърт, която е духовна смърт; тогава е времето, когато всеки, който умира в греховете си според телесната смърт, ще умре също и с духовна смърт; да, той ще умре според нещата, принадлежащи на праведността.",
                    "Тогава е времето, когато мъченията им ще бъдат като езеро от огън и жупел, чийто пламък се възнася во веки веков; и тогава е времето, когато ще бъдат приковани към вечно унищожение, според силата и пленничеството на Сатана, който ги е подчинил на волята си.",
                    "Тогава, аз ви казвам, че за тях ще бъде все едно, че не е било направено никакво изкупление; защото те не могат да бъдат изкупени според Божието правосъдие; и не могат да умрат, тъй като няма повече тление.",
                    "Сега стана така, че когато Алма свърши да говори, людете започнаха да се учудват още повече.",
                    "Но имаше един човек на име Антиона, който им беше върховен управител, и той излезе напред, и му каза: Какво е това, което каза, че човек ще се вдигне от мъртвите и ще бъде променен от смъртното си в безсмъртно състояние, та душата да не може да умре никога?",
                    "Какво означава светото писание, което казва, че Бог поставил херувими и пламтящ меч на изток от Едемската градина, да не би първите ни родители да влязат и вземат от плода на дървото на живота и да живеят навеки? И с това ние виждаме, че за тях нямаше никаква възможност да живеят навеки.",
                    "Сега, Алма му каза: Това е нещото, което щях да обясня. Сега, ние виждаме, че Адам падна, като взе от забранения плод, според словото Божие; и тъй виждаме, че чрез неговото падение цялото човечество стана изгубен и паднал народ.",
                    "И сега, ето, аз ти казвам, че ако тогава би било възможно Адам да вземе от плода на дървото на живота по онова време, нямаше да има смърт, и словото щеше да бъде напразно, като щеше да изкара Бога лъжец, защото Той каза: Ако ядеш от него, със сигурност ще умреш.",
                    "И ние виждаме, че смъртта идва за цялото човечество, да, смъртта, за която Амулик говорѝ, която е телесната смърт; при все това на човека бе дадено време, през което той да може да се покае; ето защо, този живот стана състояние на изпитание; време да се подготвим да срещнем Бога; да се подготвим за онова безкрайно състояние, за което ние говорихме, което е след възкресението на мъртвите.",
                    "Сега, ако не беше заради плана на изкуплението, който беше приготвен от основаването на света, нямаше да има възкресение на мъртвите; но имаше приготвен план за спасение, който ще осъществи възкресението на мъртвите, за което беше говорено.",
                    "И сега, ето, ако беше възможно нашите първи родители да могат да отидат и да вземат от дървото на живота, те щяха да бъдат окаяни навеки, без да имат подготвително състояние; и тъй планът за изкуплението щеше да бъде осуетен и словото Божие щеше да бъде празно и да не влезе в сила.",
                    "Но ето, не беше тъй; а на людете бе определено, че трябва да умрат; и след смъртта те трябва да дойдат на съд, тъкмо на същия този съд, за който ние говорихме, който е краят.",
                    "И след като Бог определи всичко това да сполети човека, ето, Той видя, че бе необходимо човеците да знаят относно нещата, които Той им беше определил.",
                    "Ето защо, Той изпрати ангели да разговарят с тях, които накараха човеците да съзрат от Неговата слава.",
                    "И от това време насетне те започнаха да призовават името Му; затова Бог говорѝ с човеците и им стори знаен плана за изкуплението, приготвен от основаването на света; и това Той им стори знайно според вярата им, и покаянието им, и светите им дела.",
                    "Затова той даде заповеди на човеците, слзд като те първо прегрешиха първите заповеди според нещата, които са тленни, станаха като богове, различаващи доброто от злото, като се поставиха в състояние да действат, или бяха поставени в състояние да действат според волята си и желанията си, вършейки зло или вършейки добро.",
                    "Ето защо, Бог им даде заповеди, след като им откри плана за изкуплението, за да не вършат зло, наказанието за което е втора смърт, която е вечната смърт според нещата, принадлежащи на праведността; защото върху такива човеци планът за изкупление няма сила, защото делата на правосъдието не могат да бъдат унищожени, съгласно върховната Божия добрина.",
                    "Но Бог призова всички човеци в името за Сина Си (и това беше планът на изкуплението, който беше заложен), казвайки: Ако вие се покаете и не вкоравите сърцата си, ще имам милост към вас чрез Моя Единороден Син.",
                    "Затова, който се покае и не вкорави сърцето си, ще има право на милост чрез Моя Единороден Син, за опрощаване на греховете му; и тези ще влязат в Моя покой.",
                    "А който вкорави сърцето си и върши беззаконие, ето, заклевам се в гнева Си, че той няма да влезе в Моя покой.",
                    "И сега, братя мои, ето, аз ви казвам, че ако вкоравите сърцата си, няма да влезете в покоя Господен; ето защо, вашето беззаконие Го предизвиква да изпрати гнева Си върху вас, както при първото предизвикване, да, според словото Му при последното предизвикване, както и при първото, за вечното унищожение на душите ви; ето защо, според словото Си, ще ви обрече на последната смърт, както и на първата.",
                    "И сега, братя мои, познавайки тези неща и знаейки, че те са истинни, нека се покаем и да не вкоравяваме сърцата си, за да не предизвикаме Господа нашия Бог да стовари върху ни Своя гняв в тези Негови втори заповеди, които ни е дал; но нека да влезем в покоя Божий, който е приготвен съгласно словото Му."
                ]
            },
            {
                "url": "https://www.lds.org/scriptures/bofm/alma/13?lang=bul",
                "name": "Глава 13",
                "summary": [
                    "За висши свещеници са призовани мъже поради извънредната им вяра и добрите им дела. Те трябва да поучават на заповедите. Те са осветени чрез праведността си и влизат в покоя Господен. Един от тях е бил Мелхиседек. Ангели възвестяват из цялата страна благовестие. Те ще разкрият истинското пришествие на Христа. Около 82 г. пр. Хр."
                ],
                "verses": [
                    "И още, братя мои, аз бих желал да обърна съзнанието ви към времето, когато Господ Бог даде тези заповеди на чедата Си; и аз бих желал да си спомните, че Господ Бог постави свещеници според светия Си ред, което беше според реда на Сина Му, за да учат людете на тези неща.",
                    "И тези свещеници бяха поставени според реда на Неговия Син по начин, по който людете да могат да узнаят как да се надяват на Сина Му за изкупление.",
                    "И това е начинът, по който те бяха поставяни: бидейки призовани и подготвени от основаването на света според предузнанието Божие, въз основа на извънредната им вяра и добрите им дела, най-напред бидейки оставени да изберат доброто или злото; затова след като са избрали доброто, и са упражнили извънредно голяма вяра, те са призовани със свято призвание; да, с това свято призвание, което беше подготвено с и според едно подготвително изкупление за такива.",
                    "И тъй, те са били призовани в това свято призвание въз основа на тяхната вяра, докато други щяха да отхвърлят Духа Божий въз основа на коравосърдечието си и на слепотата на умовете си; и ако не беше заради това, те можеха да имат също такава велика привилегия като братята си.",
                    "Прочее, отначало те са били в същото състояние като братята си; тъй това свято призвание е подготвено от основаването на света за такива, които няма да вкоравят сърцата си, бидейки в и чрез единението на Единородния Син, Който беше подготвен;",
                    "и тъй са призовани с това свято призвание, и поставени във висшето свещеничество на светия ред Божий да поучават на Неговите заповеди чедата човешки, за да могат и те да влязат в Неговия покой;",
                    "това висше свещеничество е според реда на Неговия Син, който ред беше от основаването на света, или сиреч без начало на дни или без край на години, бидейки приготвен от вечност до вечност, според предузнанието Му за всички неща;",
                    "сега те бяха поставени по този начин: бяха призовани със свято призвание и поставени със свят обряд; и те взеха върху си висшето свещеничество на светия ред, което призвание и обряд, и висше свещеничество са без начало или край.",
                    "Тъй те стават висши свещеници навеки, според реда на Сина, Единородния на Отца, Който е без начало на дни иги край на години, Който е изпълнен с благодат, правота и истина. И тъй е. Амин.",
                    "Сега, както казах относно светия ред или това висше свещеничество, имаше мнозина, които бяха поставени и станаха висши свещеници Божии; и това беше въз основа на тяхната извънредна вяра и покаяние, и тяхната праведност пред Бога, защото те предпочетоха да се покаят и да вършат праведност, пред това да погинат.",
                    "Ето защо, те бяха призовани според този свят ред и бяха осветени, и одеянията им бяха избелени чрез кръвта на Агнеца.",
                    "Сега, те, след като бяха осветени от Светия Дух и одеянията им бяха избелени, те бяха чисти и неопетнени пред Бога и не можеха да гледат на греха иначе, освен с отвращение; и имаше мнозина, извънредно много, които бяха очистени и влязоха в покоя на Господа техния Бог.",
                    "И сега, братя мои, аз бих желал да се смирите пред Бога и принесете плод, съответствен на покаянието, за да може и вие да влезете в този покой.",
                    "Да, смирете се, тъкмо както людете в дните на Мелхиседек, който също бе висш свещеник според същия този ред, за който говорих, който също взе върху си висшето свещеничество навеки.",
                    "И това беше същият Мелхиседек, на когото Авраам плащаше десятък; да, даже нашият баща Авраам плащаше десятък от една десета част от всичко, което притежаваше.",
                    "Сега, тези обреди бяха дадени по този начин, щото чрез тях людете да могат да се надяват на Сина Божий, като това беше пример на Неговия ред или самият ред, и това бе, за да могат те да се надяват на Него за опрощаване на греховете си, та да могат да влязат в покоя Господен.",
                    "Сега, този Мелхиседек беше цар на земята Салим; и народът му бе станал силен в беззаконие и мерзост; да, те всички се бяха отклонили; те бяха пълни със всякакъв вид нечестие.",
                    "Обаче Мелхиседек, обладан от могъща вяра и приемайки сана на висшето свещеничество според светия ред Божий, проповядваше покаяние на народа си. И ето, те се покаяха и Мелхиседек установи мир в земята през дните си; затова той бе наречен княз на мира, защото беше цар на земята Салим; и той царуваше под властта на баща си.",
                    "Сега, имаше мнозина преди него и също имаше и мнозина след него, но никой не беше по-велик; ето защо, за него се споменава по-специално.",
                    "Сега, няма нужда да преповтарям нещата; стига и това, което казах. Ето, светите писания са пред вас; и ако ги изопачите, това ще бъде за собственото ви унищожение.",
                    "И сега стана така, че след като Алма им каза тези слова, той простря ръката си към тях и извика с мощен глас, казвайки: Сега е времето да се покаете, защото денят на спасението наближава.",
                    "Да, и гласът Господен го провъзгласява чрез устата на ангели на всички народи; да, провъзгласява го, за да може да имат те благовестие за велика радост; да, Той разтръбява това радостно известие сред всичките Си люде, да, дори на онези, пръснати нашироко по лицето на земята; ето защо, то стигна и до нас.",
                    "И тези благи вести са ни съобщени по ясен начин, та да можем да разберем и да не се заблудим; и това, понеже сме странници в чужда земя; ето защо, ние сме много облагодетелствани, защото тези благи вести са ни провъзгласени във всички части на нашето лозе.",
                    "Защото ето, сега ангели ги изявяват на мнозина в земята ни; и причина за това е да се подготвят сърцата на чедата човешки да приемат словото Му по времето на Неговото пришествие в славата Му.",
                    "И сега, ние само чакаме да чуем радостните новини за пришествието Му, изявени от устата на Неговите ангели, защото времето идва, но ние не знаем колко скоро. Дано Бог даде това да стане през моите дни; но рано или късно, аз ще му се радвам.",
                    "И това ще бъде сторено знайно на праведни и свети люде от устата на ангели по времето на Неговото пришествие, за да може да се изпълнят словата на нашите бащи относно това, което са казали за Него, което е било според духа на пророчеството, който беше у тях.",
                    "И сега, братя мои, аз желая от все сърце, да, с голяма загриженост за вас, стигаща чак до болка, вие да се вслушате в словата ми, да отхвърлите греховете си и да не отлагате повече деня на вашето покаяние;",
                    "а да се смирите пред Господа, да призовавате светото Му име, да бдите и да се молите непрестанно, за да не бъдете изкушени повече от това, което можете да понесете, и тъй да бъдете водени от Светия Дух, като станете смирени, кротки, покорни, търпеливи, изпълнени с любов и всичкото дълготърпение;",
                    "имайки вяра в Господа и надежда,че ще наследите вечен живот; като имате винаги в сърцата си Божията любов, та да може да бъдете въздигнати в последния ден и да влезете в Неговия покой.",
                    "И дано Господ Бог ви удостои с покаяние, за да не си навлечете гнева Му, та да не бъдете приковани с веригите на пъкъла, та да може да не изстрадате втората смърт.",
                    "И Алма каза още много други слова на людете, които не са записани в тази книга."
                ]
            },
            {
                "url": "https://www.lds.org/scriptures/bofm/alma/14?lang=bul",
                "name": "Глава 14",
                "summary": [
                    "Алма и Амулик са затворени и бити. Вярващите и светите им писания са изгорени от огън. Тези мъченици са приети от Господа в слава. Стените на тъмницата се разпукват и падат. Алма и Амулик са избавени, а техните преследвачи са убити. Около 82–81 г. пр. Хр."
                ],
                "verses": [
                    "И стана така, че след като той свърши да говори на людете, много от тях повярваха на словата му и започнаха да се покайват и да изследват усърдно писанията.",
                    "Но по-голямата част от тях имаха желание да погубят Алма и Амулик, понеже бяха разгневени на Алма, поради откровеността на словата му към Зиезрам; и те казваха също, че Амулик ги бил излъгал и че бил хулил закона им, също и законниците и съдиите им.",
                    "И те бяха разгневени също и на Алма и Амулик; и защото бяха свидетелствали откровено срещу нечестието им, те се опитаха да ги отпратят тайно.",
                    "Но стана така, че те не поискаха; и ги хванаха, вързаха ги със здрави върви и ги отведоха пред върховния съдия на страната.",
                    "И людете излязоха и свидетелстваха срещу тях, като засвидетелстваха, че те били хулели закона, законниците и съдиите им в страната, а също и всички люде в страната; и засвидетелстваха също, че те били казали, че има само един Бог, и че Той щял да изпрати Сина Си сред людете, но че Той нямало да ги спаси; и много такива неща засвидетелстваха людете срещу Алма и Амулик. И всичко това ставаше пред върховния съдия на страната.",
                    "И стана така, че Зиезрам беше учуден от словата, които бяха казани; и той знаеше също относно слепотата на умовете, която беше причинявал сред людете със своите лъжливи слова; и душата му започна да се терзае поради съзнанието за собствената му вина; да, и болките на пъкъла започнаха да го обземат.",
                    "И стана така, че той започна да призовава людете, казвайки: Ето, аз съм виновен, а тези люде са неопетнени пред Бога. И оттогава нататък той започна да ги защитава, но людете го хулеха, казвайки: И ти ли си обладан от дявола? И го заплюха, и го прогониха от средата си, а също и всички онези, които повярваха в словата, които бяха изречени от Алма и Амулик; и те ги прогониха, и изпратиха мъже да ги замерят с камъни.",
                    "И те събраха заедно жените и децата им и който беше повярвал или беше поучаван да повярва на словото Божие, те сториха да бъде хвърлен в огъня; и те донесоха също и летописите им, които съдържаха светите писания, и ги хвърлиха в огъня също, за да бъдат изгорени и унищожени от огън.",
                    "И стана така, че те хванаха Алма и Амулик и ги откараха до мястото на мъченичеството, за да бъдат свидетели на унищожението на онези, които бяха изгаряни от огън.",
                    "И когато Амулик видя болките на жените и децата, които бяха изгаряни от огъня, него също го заболя и той каза на Алма: Как можем да бъдем свидетели на тази ужасна гледка? Нека прострем ръцете си и да упражним силата Божия, която е в нас, и да ги спасим от пламъците.",
                    "Но Алма му каза: Духът ме заставя да не простирам ръката си; защото ето, Господ ги приема при себе Си в слава; и Той допуска те да могат да им сторят това според тяхното коравосърдечие, за да могат възмездията, които Той ще им наложи в яростта Си, да бъдат справедливи; и кръвта на невинните ще застане като свидетелство срещу им, да, и ще вика силно срещу им в последния ден.",
                    "Сега, Амулик каза на Алма: Ето, може би те ще изгорят и нас също.",
                    "И Алма каза: Нека бъде според волята Господна. Но ето, делото ни не е свършено; ето защо, те няма да ни изгорят.",
                    "Сега стана така, че когато телата на онези, които бяха хвърлени в огъня, изгоряха, а също и летописите, хвърлени в огъня с тях, върховният съдия на страната дойде и застана пред Алма и Амулик, тъй както бяха вързани; и ги удари с ръката си по бузите, като им каза: След това, което видяхте, ще проповядвате ли още на тези люде, че ще бъдат хвърлени в езеро от огън и жупел?",
                    "Ето, вие видяхте, че нямате власт да избавите онези, които бяха хвърлени в огъня; нито пък Бог ги избави, поради това че са от вашата вяра. И съдията отново ги удари по бузите и попита: Какво ще отговорите на това?",
                    "Сега, този съдия беше според реда и вярата на Нехор, който уби Гедеон.",
                    "И стана така, че Алма и Амулик не му отговориха нищо; и той ги удари отново и ги предаде на служителите си да бъдат хвърлени в тъмница.",
                    "И след като престояха три дена в тъмницата, надойдоха много законници и съдии, и свещеници, и учители, които бяха от изповеданието на Нехор; и те дойдоха в тъмницата да ги видят, и ги разпитваха за много неща; но те не им отговориха нищо.",
                    "И стана така, че съдията застана пред тях и каза: Защо не отговаряте на словата на тези люде? Не знаете ли, че имам власт да ви предам на пламъците? И той им заповяда да говорят; но те не отговориха нищо.",
                    "И стана така, че те се разотидоха всеки по пътя си, но на другия ден дойдоха отново; и съдията ги удари отново по бузите. И мнозина излязоха, и също ги удариха, казвайки: Ще застанете ли отново да съдите този народ и да осъждате закона ни? Ако имате толкова голяма сила, защо не се избавите?",
                    "И много такива неща те им наговориха, като скърцаха със зъби насреща им, заплюваха ги, казвайки: Как ще изглеждаме, когато бъдем проклети?",
                    "И много такива неща, да, всякакъв вид такива неща им казаха те; и тъй им се надсмиваха в продължение на много дни. И ги лишаваха от храна, за да гладуват, и от вода, за да жадуват; и им взеха дрехите, та да са голи; и тъй те бяха вързани със здрави върви и затворени в тъмница.",
                    "И стана така, че след като бяха изстрадали много по този начин в продължение на много дни (и това беше на дванадесетия ден, през десетия месец, на десетата година от управлението на съдиите над народа на Нефи), върховният съдия на земята Амония и много от учителите им и законниците им влязоха в тъмницата, където Алма и Амулик бяха вързани с върви.",
                    "И върховният съдия застана пред тях, удари ги отново и им каза: Ако притежавате силата Божия, избавете се от тези връзки и тогава ние ще повярваме, че Господ ще унищожи тези люде съгласно словата ви.",
                    "И стана така, че всички те излизаха напред и ги удряха, като казваха същите слова, чак до последния; и когато и последният им беше говорил, силата Божия дойде върху Алма и Амулик, и те се изправиха, и застанаха на нозете си.",
                    "И Алма извика, казвайки: Колко дълго ще търпим тези велики страдания, о, Господи? О, Господи, дай ни сила според вярата ни в Христа, за да се избавим. И те скъсаха вървите, с които бяха вързани; и когато людете видяха това, започнаха да бягат, защото страхът от погибелта ги беше връхлетял.",
                    "И стана така, че толкова голям беше страхът им, че те паднаха на земята и не достигнаха външната врата на тъмницата; и земята се разтресе мощно, и стените на тъмницата се разцепиха на две и паднаха на земята; и върховният съдия, и законниците, и свещениците, и учителите, които бяха удряли Алма и Амулик, бяха убити от падането им.",
                    "И Алма и Амулик излязоха от тъмницата, без да бъдат наранени; защото Господ им беше дал сила според вярата им в Христа. И те веднага излязоха от тъмницата; и бяха освободени от връзките, и тъмницата се събори на земята, и всички вътре бяха убити, с изключение на Алма и Амулик; и те отидоха веднага в града.",
                    "Сега, людете, чувайки голям шум, се затичаха на множества да разберат причината за това; и когато видяха Алма и Амулик да излизат от тъмницата, и стените ѝ съборени на земята, те бяха обзети от голям страх и избягаха от присъствието на Алма и Амулик, тъкмо както коза с козленцата си бяга от два млади лъва; тъй избягаха те от присъствието на Алма и Амулик."
                ]
            },
            {
                "url": "https://www.lds.org/scriptures/bofm/alma/15?lang=bul",
                "name": "Глава 15",
                "summary": [
                    "Алма и Амулик отиват в Сидом и установяват църква. Алма изцелява Зиезрам, който се присъединява към църквата. Мнозина са кръстени и църквата преуспява. Алма и Амулик отиват в Зарахемла. Около 81 г. пр. Хр."
                ],
                "verses": [
                    "И стана така, че на Алма и Амулик беше заповядано да напуснат този град; и те заминаха и излязоха чак в земята Сидом; и ето, там те намериха всички люде, които бяха напуснали земята Амония, които бяха прогонени и замеряни с камъни, защото повярваха на словата на Алма.",
                    "И те им разказаха всичко, което се беше случило на техните съпруги и деца, а също и относно самите себе си и за силата им за избавление.",
                    "А Зиезрам лежеше болен в Сидом с изгаряща треска, причинена от голямата му душевна горест заради нечестието му, защото той предполагаше, че Алма и Амулик ги няма повече; и той предполагаше, че те са били убити заради неговото беззаконие. И този голям грях, и многото му други грехове терзаеха душата му, докато стана изключително тежко и нямаше избавление; затова той започна да гори от изгаряща треска.",
                    "Сега, когато той чу, че Алма и Амулик са в земята Сидом, сърцето му започна да се ободрява; и той незабавно им изпрати послание, като им пишеше да дойдат при него.",
                    "И стана така, че те тръгнаха незабавно, подчинявайки се на посланието, което той им беше изпратил; и те влязоха в къщата при Зиезрам; и го намериха върху леглото му, болен, бидейки много зле от изгаряща треска; и съзнанието му също беше изключително много болно поради неговите беззакония; и когато ги видя, той простря ръката си към тях и ги помоли да го изцелят.",
                    "И стана така, че Алма му каза, хващайки го за ръката: Вярваш ли в силата на Христа да спасява?",
                    "И той отговори и каза: Да, вярвам на всички слова, с които ти си поучавал.",
                    "И Алма каза: Ако вярваш в изкуплението на Христа, ти можеш да бъдеш изцелен.",
                    "И той каза: Да, вярвам в словата ти.",
                    "И тогава Алма призова Господа, казвайки: О, Господи, Боже наш, помилуй този човек и го изцели според вярата му в Христа.",
                    "И когато Алма изговори тези слова, Зиезрам скочи на краката си и започна да ходи; и това стана за голямо учудване на всички люде; и вестта за това тръгна по цялата земя Сидом.",
                    "И Алма кръсти Зиезрам в Господа; и оттогава насетне той започна да проповядва на людете.",
                    "И Алма основа църква в земята Сидом, и посвети свещеници и учители в страната, за да кръщават в Господа онези, които желаеха да бъдат кръстени.",
                    "И стана така, че те бяха мнозина; защото се тълпяха от цялата област около Сидом и бяха кръщавани.",
                    "А що се отнася до людете, които бяха в земята Амония, те си останаха все така коравосърдечни и коравовратни люде; и не се покайваха за греховете си, като приписваха цялата сила на Алма и Амулик на дявола; защото те бяха от изповеданието на Нехор и не вярваха в покаянието за греховете си.",
                    "И тъй стана с Алма и Амулик: Амулик изостави цялото си злато и сребро, и скъпоценности, които бяха в земята Амония заради словото Божие, и бе отхвърлен от онези, които някога му бяха приятели, а също и от баща си, и рода си.",
                    "Ето защо, след като Алма основа църквата в Сидом, виждайки голямото изобличение, да, виждайки, че людете, изобличени в гордостта на техните сърца, започват да се смиряват пред Бога и започват да се събират в светилищата си, за да се покланят на Бога пред олтара, като бдяха и се молеха непрестанно, та да могат да бъдат избавени от Сатана и от смъртта, и от унищожение —",
                    "сега, както казах, след като Алма видя всички тези неща, той взе Амулик със себе си и отиде в земята Зарахемла, заведе го в собствената си къща и се грижеше за него в горестта му, и го укрепи в Господа.",
                    "И тъй привърши десетата година от управлението на съдиите над народа на Нефи."
                ]
            },
            {
                "url": "https://www.lds.org/scriptures/bofm/alma/16?lang=bul",
                "name": "Глава 16",
                "summary": [
                    "Ламанитите унищожават народа на Амония. Зорам води нефитите към победа над ламанитите. Алма, Амулик и много други проповядват словото. Те учат, че след възкресението Си, Христос ще се яви на нефитите. Около 81–77 г. пр. Хр."
                ],
                "verses": [
                    "И стана така, че през единадесетата година от управлението на съдиите над народа на Нефи, на петия ден от втория месец, след като беше имало много мир в земята Зарахемла, след като не беше имало войни и раздори в продължение на определен брой години, тъкмо до петия ден от втория месец през единадесетата година, из цялата земя се разнесе зов за война.",
                    "Защото ето, войските на ламанитите навлязоха в пределите на земята откъм страната на пустошта, тъкмо в град Амония, и започнаха да избиват людете и да унищожават града.",
                    "И сега стана така, че преди още нефитите да могат да съберат достатъчно войска и да ги изгонят от земята, те унищожиха людете в град Амония, а също и някои люде около пределите на Ной и отведоха други в плен в пустошта.",
                    "Сега стана така, че нефитите искаха да освободят онези, които бяха взети в плен в пустошта.",
                    "Ето защо, този, който бе назначен за върховен военачалник на войските на нефитите (и името му беше Зорам, и той имаше двама сина, Лехий и Аха), и сега Зорам и двамата му сина, като знаеха, че Алма е висшият свещеник на църквата, и бяха чули, че притежава духа на пророчеството, ето защо, те отидоха при него и пожелаха да разберат от него дали Господ иска те да отидат в пустошта в търсене на техните братя, взети в плен от ламанитите.",
                    "И стана така, че Алма се допита до Господа относно този въпрос. И Алма се върна и им каза: Ето, ламанитите ще пресекат река Сидон в южната пустош, далече нагоре отвъд пределите на земята Манти. И ето, там ще ги срещнете, на изток от река Сидон, и там Господ ще ви предаде братята ви, които са били взети в плен от ламанитите.",
                    "И стана така, че Зорам и синовете му пресякоха река Сидон с войските си и отидоха далеч отвъд пределите на Манти в южната пустош, която се намираше от източната страна на река Сидон.",
                    "И те връхлетяха войските на ламанитите, и ламанитите бяха разпръснати и прогонени в пустошта; и те освободиха братята си, взети в плен от ламанитите, и животът на нито един от взетите в плен не беше изгубен. И те бяха доведени обратно от братята си да владеят собствените си земи.",
                    "Тъй свърши единадесетата година на съдиите, като ламанитите бяха изгонени от страната и народът на Амония бе унищожен; да, всяка жива душа от амониитите бе унищожена, също и техния велик град, за който те бяха казали, че Бог не може да унищожи поради величието му.",
                    "Но ето, за един единствен ден той беше опустошен; а труповете им бяха разкъсани от кучета и диви зверове от пустошта.",
                    "При все това, след много дни труповете им бяха струпани по лицето на земята и бяха заровени на плитко. И сега, зловонието им беше толкова силно, че в продължение на много години людете не отиваха да живеят в земята Амония. И тя бе наречена Опустошението на Нехоровци; защото тези, които бяха убити, бяха от изповеданието на Нехор; и земите им останаха пусти.",
                    "И ламанитите не се върнаха повече да воюват срещу нефитите до четиринадесетата година от управлението на съдиите над народа на Нефи. И тъй, народът на Нефи имаше непрестанен мир в цялата страна.",
                    "И Алма, и Амулик отидоха и проповядваха покаяние на людете в храмовете им и в светилищата им, както и в синагогите им, които бяха построени по начина на юдеите.",
                    "И те споделяха словото Божие с всички, които желаеха да чуят словата им, без лицеприятие и непрестанно.",
                    "И тъй Алма и Амулик, както и много други, които бяха избрани за това дело, отиваха да проповядват словото из цялата страна. И установяването на църквата стана всеобщо из цялата страна, из цялата област, сред целия народ на нефитите.",
                    "И не съществуваше неравенство между тях; Господ изля Духа Си по цялото лице на земята, за да подготви умовете на чедата човешки или сърцата им да приемат словото, което щеше да бъде проповядвано сред тях по време на Неговото пришествие;",
                    "за да не се възпротивяват на словото за да не бъдат невярващи и да не вървят към гибел, но да могат да приемат словото с радост, и подобно на клонка да бъдат присадени към истинската лоза, та да могат да влязат в покоя на Господа, техния Бог.",
                    "Сега, тези свещеници, които излязоха сред людете, проповядваха срещу всички лъжи и измами, и зависти, и спорове, и злоба, и хули, срещу кражбата, разбойничеството, грабежа, убийството, извършването на прелюбодеяние и всякакъв вид похотливост, като прогласяваха, че всичко това не трябва да бъде;",
                    "изявяваха неща, които трябва скоро да дойдат; да, изявяваха пришествието на Сина Божий, Неговите страдания и смърт, както и възкресението на мъртвите.",
                    "И мнозина от людете питаха за мястото, където Синът Божий щеше да дойде; и те ги учеха, че Той ще им се яви след възкресението Си, и людете приеха това с радост и ликуване.",
                    "И сега, след като църквата бе установена из цялата страна, спечелила победа над дявола, и словото Божие се проповядваше в чистотата си из цялата страна, и Господ изливаше благословиите Си върху народа, ето, тъй привърши четиринадесетата година от управлението на съдиите над народа на Нефи."
                ]
            },
            {
                "url": "https://www.lds.org/scriptures/bofm/alma/17?lang=bul",
                "name": "Глава 17",
                "summary": [
                    "Синовете на Мосия имат духа на пророчеството и откровението. Те тръгват по различни пътища, за да изявяват словото на ламанитите. Амон отива в земята Исмаил и става слуга на цар Ламоний. Амон спасява царските стада и избива враговете му при водите на Севус. Стихове 1–3 - около 77 г. пр. Хр.; стих 4 - около 91–77 г. пр. Хр.; стихове 5–39 - около 91 г. пр. Хр."
                ],
                "verses": [
                    "И сега стана така, че тъй както Алма си пътуваше на юг от земята Гедеон, надалеч от земята Манти, ето, за свое голямо учудване той срещна синовете на Мосия, които пътуваха към земята Зарахемла.",
                    "Сега, синовете на Мосия бяха с Алма по времето, когато ангелът му се яви за пръв път; ето защо, Алма се зарадва извънредно да види отново братята си; и това, което увеличи още повече радостта му, беше, че те все още бяха негови братя в Господа; да, и те бяха станали силни в знанието за истината; защото те бяха мъже с правилно разбиране и изследваха усърдно светите писания, за да имат познание за словото Божие.",
                    "Но това не е всичко; те се бяха отдавали на много молитви и пост; ето защо, притежаваха духа на пророчеството и духа на откровението, и когато поучаваха, те поучаваха със сила и власт от Бога.",
                    "И те бяха проповядвали словото Божие сред ламанитите в продължение на четиринадесет години, като бяха имали много успех в довеждането на мнозина до знанието за истината, да, чрез силата на словата им мнозина бяха доведени пред Божия олтар, за да призоват името Му и да изповядат греховете си пред Него.",
                    "Сега, това са нещата, които им се случиха по време на техните пътувания, защото те бяха претърпели много страдания, както телесни, така и умствени, като глад, жажда и умора, а също и много труд в духа.",
                    "Сега, това бяха пътуванията им: след като бяха получили позволение от баща си, Мосия, през първата година на съдиите след като се бяха отказали от царството, което баща им желаеше да им предаде, което беше и мнението на народа,",
                    "при все това, те напуснаха земята Зарахемла и взеха мечовете си, и копията си, и лъковете си, и стрелите си, и прашките си; и това те направиха, за да могат да си доставят храна, докато са в пустошта.",
                    "Тъй те потеглиха в пустошта заедно с людете си, които бяха избрали, за да възлязат в земята Нефи и да проповядват словото Божие на ламанитите.",
                    "И стана така, че пътуваха много дни в пустошта, като постеха и се молеха много, та Господ да ги удостои с частица от Духа Си да ги придружава и остане с тях, за да могат да бъдат оръдие в ръцете Божии и да доведат, ако това е възможно, своите братя, ламанитите, до знанието за истината и до знанието за низостта на бащините им предания, които не бяха правилни.",
                    "И стана така, че Господ ги посети с Духа Си, като им каза: утешете се. И те се утешиха.",
                    "И Господ им каза също: Идете сред ламанитите, вашите братя, и утвърдете словото Ми; при все това, трябва да бъдете търпеливи в дълготърпение и несгоди, та да можете да им покажете добър пример за Мене, и Аз ще направя от вас оръдие в ръцете Ми за спасението на много души.",
                    "И стана така, че сърцата на синовете на Мосия, а също и на онези, които бяха с тях, набраха смелост да отидат при ламанитите да им известяват словото Божие.",
                    "И стана така, че когато пристигнаха до пределите на земята на ламанитите, те се разделиха и тръгнаха в различни посоки, уповавайки се на Господа, че ще се срещнат отново в края на жетвата си; защото предполагаха, че велико е делото, което бяха предприели.",
                    "И със сигурност то беше велико, защото те предприемаха да проповядват словото Божие на един див и закоравял, и ожесточен народ; на народ, който се наслаждаваше да убива нефитите и да ги обира, и ограбва; и сърцата им бяха отдадени на богатствата: на злато и сребро, и на скъпоценни камъни; и те се опитваха да се сдобият с тези неща чрез убийства или грабежи, за да не трябва да се трудят за тях със собствените си ръце.",
                    "Тъй те бяха едни много лениви люде, мнозина от които се покланяха на идоли, и проклятието Божие беше паднало върху им заради преданията на бащите им; при все това, обещанията Господни бяха предназначени за тях, при условие на покаяние.",
                    "Ето защо, това беше причината, поради която синовете на Мосия предприеха това дело, та ако е възможно, да успеят да ги доведат до покаяние; и по възможност да могат да ги доведат до знанието за плана на изкуплението.",
                    "Ето защо, те се разделиха един от друг и отидоха сред тях, всеки поотделно, със словото и силата Божии, които им бяха дадени.",
                    "Сега, Амон беше главният сред тях, или по-скоро този, който ги водеше; и той се отдели от тях, след като ги беше благословил според различните им санове, като им споделяше словото Божие и се грижеше за тях преди отпътуването си; и те тръгнаха по различните си пътища из земята.",
                    "И Амон отиде в земята Исмаил, наречена така на името на синовете на Исмаил, които станаха също ламанити.",
                    "И когато Амон навлезе в земята Исмаил, ламанитите го хванаха и го вързаха според обичая им да връзват всички нефити, които попадат в ръцете им, и да ги отвеждат пред царя; и тъй биваше според прищявката на царя дали да ги убие или задържи в пленничество, или да ги хвърли в тъмница, или да ги прогони от земята си, съгласно неговата воля и прищявка.",
                    "И тъй Амон бе доведен пред царя на земята Исмаил; и името му беше Ламоний; и той беше потомък на Исмаил.",
                    "Тогава царят попита Амон дали намерението му е да живее в страната сред ламанитите, неговия народ.",
                    "И Амон му каза: Да, аз желая да остана известно време сред този народ, да, а може би и докато умра.",
                    "И стана така, че Амон се хареса много на Ламоний и той накара да го развържат; и той поиска Амон да вземе една от дъщерите му за жена.",
                    "И Амон му каза: Не, но ще стана твой слуга. Ето защо, Амон стана слуга на цар Ламоний. И стана така, че той бе поставен заедно с други слуги да пази стадата на Ламоний според обичая на ламанитите.",
                    "И след като беше служил на царя три дена, тъй както отиваше заедно с ламанитските слуги и със стадата им до водоема, наречен Севусова вода, и всичките ламанити подкарваха стадата си натам, та да ги напоят,",
                    "и тъй, докато Амон и слугите на царя подкарваха стадата си към този водоем, ето, известен брой ламанити, които бяха там да напоят стадата си, дойдоха и разпръснаха стадата на Амон и царските слуги; и те ги разпръснаха така, че те се разбягаха на всички страни.",
                    "Сега, слугите на царя започнаха да роптаят, казвайки: Сега царят ще ни убие, както уби и братята ни, защото стадата им бяха разпръснати от нечестието на тези човеци. И те започнаха да ридаят извънредно, казвайки: Ето, стадата ни са вече разпръснати.",
                    "Сега, те плачеха от страх да не бъдат убити. Когато Амон видя това, сърцето му се изпълни с радост; защото, каза си той, сега аз ще покажа силата си на тези мои съслужители, или силата, която е в мене, и ще възстановя тези стада на царя, та да мога да спечеля сърцата на тези мои съслужители и да ги накарам да повярват в словата ми.",
                    "И сега, това бяха мислите на Амон, когато видя огорченията на онези, които той наричаше свои събратя.",
                    "И стана така, че той ги ободри със словата си, казвайки: Дерзайте, братя мои, и нека отидем и потърсим стадата; и ние ще ги съберем и ще ги върнем обратно при водоема; и тъй ще запазим стадата за царя и той няма да ни убие.",
                    "И стана така, че те отидоха да търсят стадата и последваха Амон, и се спуснаха напред с голяма бързина, поведоха царските стада и ги събраха отново наедно при водоема.",
                    "И онези същите човеци отново дойдоха да разпръснат стадата им, но Амон каза на братята си: Обкръжете стадата наоколо, за да не избягат; и аз ще се противопоставя на тези човеци, които разпръскват стадата ни.",
                    "Затова те направиха това, което Амон им нареди; и той отиде и застана да се бие с онези, които стояха до водите на Севус; и те бяха много.",
                    "Затова те не се изплашиха от Амон, защото смятаха, че дори един от техните люде може да го убие по тяхна прищявка, защото не знаеха, че Господ беше обещал на Мосия, че ще избави синовете му от техните ръце; нито пък знаеха нещо за Господа; ето защо, те се наслаждаваха на унищожението на братята си; и поради тази причина те разпръскваха стадата на царя.",
                    "Но Амон излезе напред и започна да хвърля камъни към тях с прашката си; да, той хвърляше камъни с могъща сила сред тях и тъй уби определен брой от тях, така че те започнаха да се учудват от силата му; при все това бяха разгневени от убийството на братята си и бяха решени да го убият; и като видяха, че не могат да го ударят с камъните си, те го нападнаха с боздугани, за да го убият.",
                    "Но ето, всеки, който вдигнеше боздугана си, за да удари Амон, той му отсичаше ръката с меча си; и тъй той устояваше на ударите им, като им отсичаше ръцете с острието на меча си, така че те започнаха да се учудват и започнаха да побягват пред него; да, и те не бяха малко на брой; и той ги накара да побегнат чрез силата на ръката си.",
                    "Сега, шестима от тях бяха паднали убити от прашка, но той не уби с меча си никого, освен водача им; и той отсече толкова от техните ръце, колкото се вдигнаха срещу му, и те не бяха малко.",
                    "И след като ги прогони надалеч, той се върна обратно и те напоиха стадата си, и ги върнаха в пасбището на царя. Тогава те отидоха при царя, носейки ръцете на онези, които се опитаха да убият Амон, отсечени от меча му; и те бяха занесени на царя като доказателство за това, което бяха направили."
                ]
            },
            {
                "url": "https://www.lds.org/scriptures/bofm/alma/18?lang=bul",
                "name": "Глава 18",
                "summary": [
                    "Цар Ламоний предполага, че Амон е Великият Дух. Амон поучава царя за Сътворението, за Божиите взаимоотношения с човеците и за изкуплението, което ще дойде чрез Христа. Ламоний повярва и пада на земята като мъртъв. Около 90 г. пр. Хр."
                ],
                "verses": [
                    "И стана така, че цар Ламоний накара слугите си да излязат и да свидетелстват за всичко, което бяха видели относно случката.",
                    "И когато всички те засвидетелстваха това, което бяха видели, и когато той научи за верността на Амон в опазването на стадата му, също и за голямата му сила, с която се е сражавал с онези, които са се опитали да го убият, царят бе извънредно учуден и каза: Сигурно той е нещо повече от човек. Ето, не е ли той Великият Дух, който изпраща такива велики наказания на тези люде заради техните убийства?",
                    "И те отговориха на царя и казаха: Дали той е Великият Дух или е човек, ние не знаем; но дотолкова знаем, че той не можа да бъде убит от враговете на царя; нито пък могат да разпръскват царските стада, когато той е с нас, поради неговата ловкост и голяма сила; ето защо, ние знаем, че той е приятел на царя. И сега, о, царю, ние не вярваме, че човек може да има толкова голяма сила, защото знаем, че той не може да бъде убит.",
                    "И сега, когато царят чу тези слова, той им каза: Сега знам, че това е Великият Дух; и той е слязъл сега, за да запази живота ви, така че да не ви убия, както убих братята ви. Това е Великият Дух, за когото бащите ни са говорили.",
                    "Сега, това беше преданието, което Ламоний беше получил от баща си — че има Велик Дух; независимо че вярваха във Великия Дух, те смятаха, че всичко, което вършат, е правилно; въпреки това, Ламоний започна да се страхува извънредно, със страх, да не би да е извършил нещо неправилно с убийството на слугите си;",
                    "Защото той беше убил мнозина от тях, понеже братята им бяха разпръснали стадата им при водоема; и понеже бяха разпръснали стадата им, те бяха убити.",
                    "Сега, беше обичай на тези ламанити да застават при водите на Севус и да разпръскват стадата на людете, за да могат да откарат много от разпръснатите животни в земята си, като това беше обичайният начин за грабене сред тях.",
                    "И стана така, че цар Ламоний попита слугите си, казайки: Къде е този човек, който има такава голяма сила?",
                    "И те му отговориха: Ето, той храни конете ти. Сега, царят беше заповядал на слугите си още преди да отидат да напоят стадата му, че те трябва да приготвят конете му и колесниците му и да го изпроводят в земята Нефи; защото в земята Нефи имаше назначено голямо угощение от бащата на Ламоний, който беше цар на цялата страна.",
                    "Сега, когато цар Ламоний чу, че Амон приготвя конете му и колесниците му, той се учуди още повече на верността на Амон, казвайки: Със сигурност не е имало никой сред всичките ми слуги, който да е бил толкова верен, колкото този човек; защото той дори запомня всички мои заповеди, за да ги изпълнява.",
                    "Сега знам със сигурност, че това е Великият Дух и бих искал той да дойде при мен, но не смея да го повикам.",
                    "И стана така, че когато Амон приготви конете и колесниците за царя и слугите му, той влезе при царя и видя, че лицето на царя беше променено; ето защо, той бе готов да се оттегли от неговото присъствие.",
                    "Но един от царските слуги му каза: Равана (което изтълкувано означава могъщ или велик цар, тъй като те считаха, че царете им са могъщи); и тъй той му каза: Равана, царят желае да останеш.",
                    "Тогава Амон се обърна към царя и му каза: Какво искаш да направя за тебе, о, царю? И царят не му отговори в продължение на час по тяхното време, защото не знаеше какво трябва да му каже.",
                    "И стана така, че Амон му каза отново: Какво желаеш от мене? Но царят не му отговори.",
                    "И стана така, че Амон, бидейки изпълнен с Духа Божий, усети мислите на царя. И му каза: Това ли, което научи, че аз защитих слугите и стадата ти, и убих седем от братята им с прашка и с меч, и отрязах ръцете на другите, за да защитя стадата и слугите ти, ето, това ли причинява изумлението ти?",
                    "Питам те, защо изумлението ти е толкова голямо? Ето, аз съм човек и твой слуга; ето защо, аз ще сторя всичко, което пожелаеш и което е право.",
                    "Сега, когато царят чу тези слова, той се учуди отново, защото видя, че Амон може да прониква в мислите му; но въпреки това, цар Ламоний отвори устата си и му каза: Кой си ти? Ти ли си онзи Велик Дух, който знае всичко?",
                    "И Амон отговори и му каза: Не съм.",
                    "И царят каза: Как познаваш мислите на сърцето ми? Можеш да говориш смело и да ми обясниш тези неща; и да ми кажеш също с каква сила уби и отряза ръцете на братята ми, които разпръскваха стадата ми?",
                    "И сега, ако ти пожелаеш да ми кажеш това, ще ти дам всичко, което пожелаеш; и ако стане нужно, ще те защитавам с войските си; но знам, че ти си по-могъщ от всички тях; въпреки това, всичко, каквото поискаш от мене, ще ти го дам.",
                    "Сега Амон, който беше мъдър, но доброжелателен, каза на Ламоний: Ще се вслушаш ли в словата ми, ако ти кажа чрез каква сила правя тези неща? И това е, което искам от тебе.",
                    "И царят му отговори, като каза: Да, ще повярвам на всички твои слова. И така той бе хитро хванат.",
                    "И Амон започна да му говори със смелост и му каза: Вярваш ли, че има Бог?",
                    "И той отговори и му каза: Не знам какво значи това.",
                    "И тогава Амон каза: Вярваш ли, че има Велик Дух?",
                    "И той отговори: Да!",
                    "И Амон каза: Това е Бог. И Амон му каза отново: Вярваш ли, че този Велик Дух, който е Бог, сътвори всички неща, които са на небесата и на земята?",
                    "И той каза: Да, вярвам, че той сътвори всички неща, които са на земята, но не знам за небесата.",
                    "И Амон му каза: Небесата са място, където пребивава Бог с всичките Си свети ангели.",
                    "И цар Ламоний каза: Над земята ли е това?",
                    "И Амон каза: Да, и Той гледа отгоре всичките чеда човешки; и Той познава всички мисли и всички намерения на сърцето; защото чрез Неговата ръка са били сътворени всички те от началото.",
                    "И цар Ламоний каза: Вярвам на всичко това, което ти каза. Ти от Бога ли си изпратен?",
                    "И Амон му каза: Аз съм човек; и човекът в началото бе сътворен по образа Божий, и чрез Неговия Свети Дух аз съм призован да поучавам този народ на тези неща, за да може те да бъдат доведени до знание за онова, което е правдиво и истинно.",
                    "И част от този Дух живее в мене, Който ми дава знание, и също сила според вярата и желанията ми, които са в Бога.",
                    "Сега, след като Амон каза тези слова, той започна от сътворението на света, също и от сътворението на Адама, и му каза всичко относно падението на човека, и му преповтори и изложи летописите и светите писания на людете, които са били изречени от пророците, чак до времето, когато баща им, Лехий, напусна Ерусалим.",
                    "И той им разказа също (защото той говореше на царя и на слугите му) за всичките пътувания на бащите им в пустошта и за техните страдания от глад и жажда, и техните родилни мъки, и тъй нататък.",
                    "И той им разказа също за бунтовните Ламан и Лемуил, и синовете на Исмаил, да, той им описа всички техни бунтове; и им разясни всички летописи и свети писания от времето, когато Лехий напусна Ерусалим до настоящото време.",
                    "Но това не е всичко; защото той им разясни плана за изкуплението, приготвен от основаването на света; и той също им стори знайно относно пришествието на Христа; и всички дела Господни им откри той.",
                    "И стана така, че след като каза всичко това и го разясни на царя, царят повярва на всичките му слова.",
                    "И той започна да призовава Господа, казвайки: О, Господи, смили се, имай същата изобилна милост над мене и моя народ, според както имаш над народа на Нефи.",
                    "И сега, след като каза това, той падна на земята, като че ли бе мъртъв.",
                    "И стана така, че слугите му го взеха и го занесоха при жена му, и го положиха на легло; и той лежа като мъртъв в продължение на два дена и две нощи; и жена му, и синовете му, и дъщерите му го оплакваха по начина на ламанитите, ридаейки силно по неговата загуба."
                ]
            },
            {
                "url": "https://www.lds.org/scriptures/bofm/alma/19?lang=bul",
                "name": "Глава 19",
                "summary": [
                    "Ламоний получава светлината на вечния живот и вижда Изкупителя. Неговото домочадие изпада в транс и мнозина виждат ангели. Амон е запазен като по чудо. Той покръства мнозина и установява сред тях църква. Около 90 г. пр. Хр."
                ],
                "verses": [
                    "И стана така, че след два дена и две нощи те бяха вече готови да вземат тялото му и го положат в гробница, която бяха приготвили за погребване на техните мъртви.",
                    "Сега, царицата, като беше чула за славата на Амон, изпрати да му кажат, че желае той да дойде при нея.",
                    "И стана така, че Амон направи според както му бе заповядано, и влезе при царицата, и пожела да узнае какво тя иска той да направи.",
                    "И тя му каза: Слугите на мъжа ми ме уведомиха, че ти си пророк на един Свят Бог и че имаш сила да вършиш много могъщи дела в Негово име.",
                    "Затова, ако това е тъй, аз бих желала да влезеш вътре и да видиш моя съпруг, защото той лежи на леглото си в продължение на два дена и две нощи; и едни казват, че не е мъртъв, а други казват, че е умрял и че се е вмирисал, и че трябва да бъде погребан в гробницата; но колкото до мен, на мене той не ми мирише.",
                    "Сега, точно това беше, което Амон желаеше, защото знаеше, че цар Ламоний бе под силата Божия; той знаеше, че тъмната завеса на неверието се премахваше от съзнанието му, и светлината, която осветяваше съзнанието му, която беше светлината на славата Божия, която беше чудната светлина на Неговата добрина, да, тази именно светлина беше вляла такава радост в душата му, че облакът от мрак бе разсеян и светлината на вечния живот бе запалена в душата му, да, той знаеше, че това е надвило естествената му снага и той бе отнесен в Бога;",
                    "ето защо, това, което царицата желаеше от него, беше и неговото единствено желание. Затова той влезе да види царя, според както царицата желаеше от него; и той видя царя и разбра, че не е мъртъв.",
                    "И Амон каза на царицата: Той не е мъртъв, но е заспал в Бога и утре ще стане отново; ето защо, не го погребвайте.",
                    "И Амон ѝ каза: Вярваш ли в това? И тя му каза: Аз нямам друго доказателство, освен словото ти и словата на слугите ми; при все това аз вярвам, че ще бъде според както ти каза.",
                    "И Амон ѝ каза: Благословена си ти поради извънредната ти вяра; и аз ти казвам, жено, че не е имало толкова голяма вяра сред целия народ на нефитите.",
                    "И стана така, че тя започна да бди над леглото на съпруга си от този час чак до сутринта, когато Амон беше определил, че той трябва да стане.",
                    "И стана така, че той се надигна според словата на Амон; и като ставаше, простря ръка към жената и каза: Благословено да бъде името Божие и благословена да си ти.",
                    "Защото тъй както ти си жива сега, ето, аз видях моя Изкупител; и Той ще се яви, и ще бъде роден от жена, и Той ще изкупи цялото човечество, което вярва в Неговото име. След като изрече тези слова, сърцето му бе преизпълнено и той припадна отново от радост; и царицата, надвита от Духа, също припадна на земята.",
                    "Сега Амон, виждайки че Духът Господен се е излял според молитвите му върху ламанитите, неговите братя, които са били причината за толкова много скръб сред нефитите или сред целия народ Божий поради беззаконията им и преданията им, падна на колене и започна да излива душата си в молитва и благодарности към Бога за това, което Той беше направил за братята му; и той също беше надвит от радост; и тъй и тримата припаднаха на земята.",
                    "Сега, щом слугите на царя видяха, че те са паднали на земята, те също започнаха да призовават Бога, защото страхът от Господа беше връхлетял и тях също; защото това бяха онези, които бяха застанали пред царя да му свидетелстват за великата сила на Амон.",
                    "И стана така, че те призоваваха името Господне с всички сили, чак докато припаднаха на земята, с изключение на една ламанитска жена, чието име беше Авис, която беше обърната към Господа преди много години, благодарение на едно чудно видение на баща ѝ.",
                    "Тъй, бидейки обърната към Господа, без да го казва на никого, когато тя видя, че всички слуги на Ламоний са паднали на земята, също и господарката ѝ, царицата, и царят, и Амон, и че всички лежат прострени на земята, тя разбра, че това е силата Божия; и тя сметна, че това е възможност да разкрие на людете случилото се сред тях, та като видят тази гледка, тя да ги накара да повярват в силата Божия. И тя се затича от къща на къща, като го разправяше на людете.",
                    "И те започнаха да се събират наедно в къщата на царя. И ето, събра се множество и за тяхно учудване те видяха царя и царицата, и слугите им, прострени на земята, като че ли бяха мъртви; и те видяха и Амон, който беше нефит.",
                    "И сега, людете започнаха да роптаят помежду си; едни казваха, че голямо зло ги е върхлетяло, върху царя и дома му, защото той беше позволил на нефит да остане в страната.",
                    "Други обаче ги укоряваха, казвайки: Царят докара това зло върху дома си, защото уби слугите си, които оставиха стадата им да бъдат разпръснати при водите на Севус.",
                    "И те също бяха укорявани от людете, които бяха стояли при водите на Севус и бяха разпръсквали стадата, които принадлежаха на царя, защото те бяха разгневени на Амон заради многото техни братя, които той беше избил при водите на Севус, докато защитаваше стадата на царя.",
                    "Сега, един от тях, чийто брат беше убит с меч от Амон, беше извънредно разгневен на Амон, изтегли меча си и се приближи, за да го стовари върху Амон. И докато вдигаше меча си, за да го удари, ето, падна мъртъв.",
                    "Сега, ние виждаме, че Амон не можеше да бъде убит, защото Господ беше казал на Мосия, неговия баща: Аз ще го пощадя и ще му бъде въздадено според вярата ти; затова Мосия го повери на Господа.",
                    "И стана така, че когато множеството видя, че човекът, който вдигна меча си, за да убие Амон, падна мъртъв на земята, страх връхлетя всички и никой не посмя да протегне ръка и да пипне някой от онези, които бяха паднали на земята; и людете се чудеха помежду си каква ли е причината за тази велика сила и какво означават всички тези неща.",
                    "Стана така, че много от тях казваха, че Амон е Великият Дух, а други казваха, че той е изпратен от Великия Дух.",
                    "Но други ги смъмряха, казвайки, че той е чудовище, изпратено от нефитите, за да ги измъчва.",
                    "И имаше някои, които казваха, че Амон бил изпратен от Великия Дух, за да ги тормози поради беззаконията им; и че тъкмо Великият Дух винаги посещавал нефитите и ги избавял винаги от техните ръце; и те казваха, че тъкмо този Велик Дух е погубил толкова много от техните братя, ламанитите.",
                    "И тъй, раздорът между тях започна да става извънредно остър. И докато те спореха тъй, дойде слугинята, която беше сторила множеството да се събере, и когато видя раздора, който става сред множеството, тя се наскърби извънредно много, чак до сълзи.",
                    "И стана така, че тя отиде и хвана царицата за ръката, с надежда да може да я вдигне от земята; и щом докосна ръката ѝ, царицата се изправи, застана на нозете си и се провикна с висок глас, казвайки: О, благословен Исусе, Който ме спаси от един ужасен пъкъл! О, благословени Боже, помилуй този народ!",
                    "И когато каза това, тя сключи ръцете си, бидейки изпълнена с радост, и изрече много слова, които не бяха разбрани; и след като направи това, тя хвана цар Ламоний за ръката и ето, той се изправи и застана на нозете си.",
                    "И той, като видя раздора между народа си, излезе напред и започна да ги мъмри, и да ги поучава със словата, които беше чул от устата на Амон; и всички, които го чуха, повярваха и бяха обърнати към Господа.",
                    "Но имаше мнозина сред тях, които не поискаха да чуят словата му; ето защо, си тръгнаха по пътя.",
                    "И стана така, че когато Амон се изправи, той също започна да им помага, тъй сториха и всичките слуги на Ламоний; и те всички провъзгласяваха на народа същите тези неща — че сърцата им са променени и че нямат повече желание да вършат зло.",
                    "И ето, мнозина провъзгласиха на народа, че са видели ангели и че са разговаряли с тях; и тъй, те им казваха неща за Бога и за правдата Му.",
                    "И стана така, че имаше мнозина, които повярваха в словата им; и всички тези, които повярваха, бяха кръстени; и те станаха един праведен народ и основаха църквата сред тях.",
                    "И тъй делото Господне започна сред ламанитите; тъй Господ започна да излива Духа Си върху тях; и ние виждаме, че ръката Му е протегната към всички люде, които се покаят и повярват в Неговото име."
                ]
            },
            {
                "url": "https://www.lds.org/scriptures/bofm/alma/20?lang=bul",
                "name": "Глава 20",
                "summary": [
                    "Господ изпраща Амон в Мидоний, за да избави пленените си братя. Амон и Ламоний срещат бащата на Ламоний, който е цар на цялата страна. Амон принуждава стария цар да одобри освобождаването на неговите братя. Около 90 г. пр. Хр."
                ],
                "verses": [
                    "И стана така, че след като основаха църквата в тази земя, цар Ламоний пожела Амон да дойде с него в земята Нефи, за да може да го покаже на баща си.",
                    "И гласът Господен дойде до Амон, казвайки: Ти няма да възлезеш в земята Нефи, защото ето, царят ще се опита да отнеме живота ти; но ще отидеш в земята Мидоний; защото ето, брат ти Аарон и също Мулокий, Амма са в тъмница.",
                    "Сега стана така, че когато Амон чу това, той рече на Ламоний: Ето, брат ми и братята ми са в тъмница в Мидоний и аз отивам там, за да ги избавя.",
                    "Сега, Ламоний каза на Амон: Знам, че в силата Господна ти можеш да извършиш всичко. Но ето, аз ще те придружа до земята Мидоний; защото царят на земята Мидоний, чието име е Антиомно, е мой приятел; ето защо, ще отида в земята Мидоний, за да полаская царя на страната и той ще освободи братята ти от тъмницата. След това Ламоний му каза: Кой ти каза, че братята ти са в тъмница?",
                    "И Амон му каза: Никой друг освен Бог и Той ми каза: Иди и избави братята си, защото те са в тъмница в земята Мидоний.",
                    "Сега, когато Ламоний чу това, той заповяда на слугите си да подготвят конете му и колесниците му.",
                    "И той каза на Амон: Ела, ще сляза заедно с тебе в земята Мидоний и там ще говоря на царя да освободи братята ти от тъмницата.",
                    "И стана така, че докато Ламоний и Амон пътуваха натам, те срещнаха бащата на Ламоний, който беше цар на цялата страна.",
                    "И ето, бащата на Ламоний го попита: Защо не дойде на угощението на този велик ден, когато устроих угощение за всичките ми синове и за народа ми?",
                    "И той каза също: Накъде си тръгнал с този нефит, който е едно от чедата на лъжец?",
                    "И стана така, че Ламоний му обясни накъде се беше запътил, защото се страхуваше да не би да го обиди.",
                    "И той му каза причината, поради която беше останал в своето царство и не отиде при баща си на угощението, което той беше приготвил.",
                    "И сега, след като Ламоний му разказа всичко това, ето, за негово голямо учудване, баща му му се разгневи и каза: Ламоний, ти си тръгнал да избавяш тези нефити, които са синове на лъжец. Ето, той ограби бащите ни и сега неговите чеда също са дошли сред нас, та да могат чрез лукавството си и лъжите си да ни измамят и да ограбят отново собствеността ни.",
                    "Сега, бащата на Ламоний му заповяда да убие Амон с меча си. И му заповяда също да не отива в земята Мидоний, но да се върне с него в земята Исмаил.",
                    "Но Ламоний му каза: Няма да убия Амон, нито пък ще се върна в земята Исмаил, но ще отида в земята Мидоний, за да освободя братята на Амон, защото знам, че те са праведни люде и свети пророци на истинския Бог.",
                    "Сега, когато баща му чу тези слова, той му се разгневи и изтегли меча си, за да го повали на земята.",
                    "Но Амон застана пред него и му каза: Ето, ти няма да убиеш сина си; въпреки че би било по-добре да умре той, отколкото ти, защото ето, той се е покаял за греховете си; но ако ти умреш сега в гнева си, душата ти няма да може да бъде спасена.",
                    "И още, ти трябва да се възпреш; защото ако ти убиеш сина си, който е невинен, кръвта му ще вика от пръстта към Господа неговия Бог, за да те постигне възмездието; и тъй може би ти ще погубиш душата си.",
                    "Сега, когато Амон му каза тези слова, той му отговори, казвайки: Знам, че ако убия сина си, ще пролея невинна кръв; защото ти си този, който се е опитал да го погуби.",
                    "И той вдигна ръка да убие Амон, но Амон устоя на ударите му и удари ръката му, та той да не може да си служи с нея.",
                    "Сега, когато царят видя, че Амон може да го убие, той започна да го умолява да пощади живота му.",
                    "Но Амон вдигна меча си и му каза: Ето, ще те ударя, ако ти не разрешиш братята ми да бъдат освободени от тъмницата.",
                    "Сега царят, страхувайки се, че ще изгуби живота си, каза: Ако ме пощадиш, ще ти дам каквото пожелаеш, дори и половината от царството.",
                    "Сега, когато Амон видя, че повлия на стария цар според желанието си, той му каза: Ако позволиш братята ми да бъдат освобедени от тъмницата, а също и Ламоний да задържи царството си, и ако престанеш да си недоволен от него, но му позволиш да постъпва според собственото си желание във всяко нещо, което замисли, тогава ще те пощадя; иначе ще те поваля на земята.",
                    "Сега, когато Амон каза това, царят започна да се радва за живота си.",
                    "И когато той видя, че Амон няма желание да го погуби, и когато видя голямата му любов към сина му Ламоний, той се учуди извънредно много и каза: Понеже ти ми поиска само това да освободя братята ти и да оставя сина си, Ламоний, да задържи царството си, ето, аз ще ти дам синът ми да може да задържи царството си отсега и навеки; и аз няма повече да го направлявам.",
                    "И те удостоявам също с това — братята ти да бъдат освободени от тъмницата и заедно с братята си да можеш да дойдеш при мене в царството ми; понеже много желая да те видя. И тъй, царят беше много учуден от словата, които той беше изрекъл, и също и от словата, които бяха изречени от сина му, Ламоний, затова той желаеше да ги научи.",
                    "И стана така, че Амон и Ламоний продължиха пътешествието си към земята Мидоний. И Ламоний намери благосклонност в очите на царя на страната; ето защо, братята на Амон бяха освободени от тъмница.",
                    "И когато Амон ги видя, той се наскърби извънредно много, понеже ето, те бяха голи и кожата им беше извънредно наранена поради връзването им със здрави върви. И те бяха преживели глад, жажда и всякакъв вид страдания; при все това те се бяха показали търпеливи във всичките си страдания.",
                    "И случи се така, че техният жребий бе да попаднат в ръцете на едни по-закоравели и коравовратни люде; ето защо, те не искаха да се вслушат в словата им и те ги бяха прогонвали, и били, и ги бяха подкарвали от къща на къща и от едно място на друго, чак докато пристигнаха в земята Мидоний; и там те бяха хванати, и хвърлени в тъмница, и вързани със здрави върви, и държани в тъмница много дни, и бяха избавени от Ламоний и Амон."
                ]
            },
            {
                "url": "https://www.lds.org/scriptures/bofm/alma/21?lang=bul",
                "name": "Глава 21",
                "summary": [
                    "Аарон поучава амаликитите за Христа и неговото единение. Аарон и братята му са затворени в Мидоний. След избавлението си те проповядват в синагогите и обръщат много люде. Ламоний предоставя религиозна свобода на народа в земята Исмаил. Около 90–77 г. пр. Хр."
                ],
                "verses": [
                    "Сега, когато Амон и братята му се разделиха на пределите на земята на ламанитите, ето, Аарон предприе пътуването си към земята, наречена от ламанитите Ерусалим, по името на родината на бащите им; и тя беше надалеч, опирайки до пределите на Мормон.",
                    "Сега, ламанитите и амаликитите, както и народът на Амулон, бяха построили голям град, който се наричаше Ерусалим.",
                    "Сега ламанитите от само себе си бяха достатъчно закоравели, но амаликитите и амулонитите бяха още по-закоравели; ето защо, те накараха ламанитите да вкоравят сърцата си, та да станат силни в нечестието и мерзостите си.",
                    "И стана така, че Аарон дойде в град Ерусалим, и най-напред започна да проповядва на амаликитите. И той започна да им проповядва в техните синагоги, защото те построиха синагоги според реда на нехоровците; понеже много от амаликитите и амулонитите бяха според реда на нехоровците.",
                    "Ето защо, когато Аарон влезе в една от синагогите им да проповядва на людете и докато им говореше, ето, един амаликит се надигна и започна да спори с него, казвайки: Какво е това, за което ти свидетелстваш? Видял ли си ангел? Защо на нас не ни се явяват ангели? Ето, този народ не е ли толкова добър, колкото твоят?",
                    "Ти казваш също, че ако не се покаем, ще погинем. Откъде можеш да знаеш помислите и намеренията на сърцата ни? Откъде знаеш, че имаме причина да се покаем? Откъде знаеш, че не сме праведен народ? Ето, ние построихме светилища, в които се събираме заедно, за да се покланяме на Бога. И ние вярваме, че Бог ще спаси всички човеци.",
                    "Сега, Аарон му каза: Вярваш ли, че Синът Божий ще дойде да изкупи човечеството за греховете му?",
                    "И човекът му каза: Ние не вярваме, че ти знаеш нещо такова. Ние не вярваме в тези безумни предания. Ние не вярваме, че ти знаеш за идните неща, нито пък вярваме, че бащите ти, а също и нашите бащи, са знаели относно нещата, които са изрекли за идното.",
                    "Сега, Аарон започна да им отваря светите писания относно пришествието на Христа и също за възкресението на мъртвите, и също, че няма да има изкупление за човечеството, освен чрез смъртта и страданията на Христа, и единението на Неговата кръв.",
                    "И стана така, че когато той започна да им разяснява тези неща, те му се разгневиха и започнаха да го подиграват; и те не поискаха да чуят словата, които той изричаше.",
                    "Затова, когато видя, че те няма да чуят словата му, той напусна синагогата им и отиде в едно село, което се наричаше Ани-Анти; и там намери Мулокий да им проповядва словото, както и Амма и братята му. И те спореха с мнозина относно словото.",
                    "И стана така, че те видяха, че людете ще вкоравят сърцата си, затова си заминаха и отидоха в земята Мидоний. И те проповядваха словото на мнозина, но малцина повярваха на словото, на което те учеха.",
                    "Въпреки всичко, Аарон и няколко от братята му бяха хванати и хвърлени в тъмница, а останалата им част избяга от земята Мидоний в областите наоколо.",
                    "И онези, които бяха хвърлени в тъмница, изстрадаха много, но бяха избавени чрез ръката на Ламоний и Амон, и бяха нахранени и облечени.",
                    "И те тръгнаха отново да известяват словото и тъй бяха за първи път избавени от тъмница; и тъй бяха страдали те.",
                    "И те отиваха там, където Духът Господен ги водеше, като проповядваха словото Божие във всяка синагога на амаликитите и на всяко събрание на ламанитите, където биваха допускани.",
                    "И стана така, че Господ започна да ги благославя дотолкова, че те доведоха мнозина до знанието за истината; да, те убедиха мнозина за греховете им и за това, че преданията на бащите им са неправилни.",
                    "И стана така, че Амон и Ламоний се завърнаха от земята Мидоний в земята Исмаил, която беше земята на наследството им.",
                    "И цар Ламоний не допусна Амон да му слугува, или да бъде негов слуга.",
                    "Но той накара в земята Исмаил да бъдат построени синагоги; и той нареди народът му, или людете, които бяха под неговото управление, да се събират заедно.",
                    "И той им се радваше, и ги поучаваше на много неща. И той им заяви, че са народ под негово управление, но че са свободен народ и са освободени от угнетенията на царя, неговият баща; защото баща му го беше удостоил да може да царува над народа в земята Исмаил и по цялата земя наоколо.",
                    "И той им заяви също, че те имат свободата да се покланят на Господа техния Бог според желанията си, където и да бъдат, ако се намираха в страната, под управлението на цар Ламоний.",
                    "И Амон проповядваше на народа на цар Ламоний; и стана така, че той ги поучаваше на всички неща, отнасящи се до нещата, принадлежащи на праведността. И той ги увещаваше ежедневно с цялото си усърдие; и те се вслушваха в словото му, и бяха ревностни в спазването на Божиите заповеди."
                ]
            },
            {
                "url": "https://www.lds.org/scriptures/bofm/alma/22?lang=bul",
                "name": "Глава 22",
                "summary": [
                    "Аарон поучава бащата на Ламоний относно Сътворението, падението на Адам и плана за изкупление чрез Христа. Царят и цялото му домочадие са обърнати. Обяснява се разделението на земята между нефитите и ламанитите. Около 90–77 г. пр. Хр."
                ],
                "verses": [
                    "Сега, докато Амон поучава непрестанно народа на Ламоний по този начин, ние ще се върнем към разказа за Аарон и братята му; защото след като напусна земята Мидоний, той беше заведен от Духа до земята Нефи, чак у дома на царя, който управляваше цялата страна с изключение на земята Исмаил; и той беше бащата на Ламоний.",
                    "И стана така, че той влезе в царските палати при него заедно с братята си, поклони се пред царя и му каза: О, царю, ние сме братята на Амон, които ти избави от тъмница.",
                    "И сега, о, царю, ако пощадиш живота ни, ще бъдем твои слуги. А царят им каза: Станете, защото аз ще ви подаря живота и няма да допусна да ми бъдете слуги; но аз ще настоявам да ме поучавате, защото съм нещо смутен в мислите си от благородството и величието на словата на брат ви Амон; и искам да науча причината, поради която той не дойде от Мидоний с вас.",
                    "И Аарон каза на царя: Ето, Духът Господен го призова по друг път; той отиде в земята Исмаил да поучава народа на Ламоний.",
                    "Сега, царят им каза: Какво е това, което казахте относно Духа Господен? Ето това е, което ме смущава.",
                    "И също какво е това, което Амон каза: Ако се покаете, ще бъдете спасени, но ако не се покаете, ще бъдете отхвърлени в последния ден?",
                    "И Аарон му отговори, като каза: Вярваш ли, че има Бог? И царят каза: Знам, че амаликитите казват, че има Бог и аз им позволих да построят светилища, та да могат да се събират заедно да Му се покланят. И ако ти казваш сега, че има Бог, ето, аз ще повярвам.",
                    "И сега, когато Аарон чу това, сърцето му се възрадва и той каза: Ето, както ти си жив, царю, тъй наистина има Бог.",
                    "И царят каза: Бог ли е този Велик Дух, Който изведе бащите ни от земята на Ерусалим?",
                    "И Аарон му каза: Да, Той е този Велик Дух и Той сътвори всички неща и на небето, и на земята. Вярваш ли в това?",
                    "И той каза: Да, вярвам, че Великият Дух сътвори всичко, и искам да ми кажеш относно всички тези неща, и ще повярвам в словата ти.",
                    "И стана така, че когато Аарон видя, че царят ще повярва на словата му, той започна от сътворението на Адам, като четеше на царя светите писания — как Бог сътворил човека по свое подобие и че Бог му е дал заповеди, и че поради прегрешение човекът е паднал.",
                    "И Аарон му разясни светите писания от сътворението на Адам, излагайки пред него падението на човека и неговото плътско състояние, а също и плана за изкуплението, приготвен чрез Христа още от основаването на света за всички онези, които повярват в Неговото име.",
                    "И тъй като човекът беше паднал, той не можеше да заслужи нищо чрез самия себе си; но страданията и смъртта на Христа извършват единение за техните грехове чрез вяра и покаяние, и така нататък; и че Той скъсва връзките на смъртта, та гробът да не победи, и жилото на смъртта да бъде погълнато в надеждите за слава; да, и Аарон разясни всички тези неща на царя.",
                    "И стана така, че след като Аарон разясни всичко това, царят каза: Какво трябва да направя, за да може да получа този вечен живот, за който ти говорѝ? Да, какво трябва да направя, за да може да бъда роден от Бога и да изкореня този нечестив дух от гърдите си, и да приема Неговия Дух, та да мога да бъда изпълнен с радост и да не бъда отхвърлен в последния ден? Ето, каза той, ще се откажа от всичко, което притежавам, да, ще изоставя царството си, за да получа тази велика радост.",
                    "Но Аарон му каза: Ако ти желаеш това, ако се преклониш пред Бога, да, ако се покаеш за всичките си грехове и се преклониш пред Бога, и призовеш името Му с вяра, вярвайки че ще получиш, тогава ти ще получиш надеждата, която желаеш.",
                    "И стана така, че когато Аарон изрече тези слова, царят се поклони на колене пред Господа; да, дори падна ничком на земята и извика със силен глас, казвайки:",
                    "О, Боже, Аарон ми каза, че има Бог; и ако има Бог, и ако ти си Бог, ще поискаш ли да ми се покажеш и аз ще Ти изкажа всичките си грехове, та да мога да бъда вдигнат от мъртвите и спасен в последния ден. И сега, щом като царят изрече тези слова, той бе поразен, като че ли бе мъртъв.",
                    "И стана така, че слугите му изтичаха и казаха на царицата това, което се беше случило с царя. И тя дойде при царя, и като го видя да лежи като умрял, и Аарон и братята му да стоят до него, като че ли те са били причината за падането му, тя им се разгневи и заповяда на слугите си или на слугите на царя да ги хванат и да ги убият.",
                    "Сега, слугите бяха видели причината за падането на царя, ето защо, не смееха да сложат ръка на Аарон и братята му; и те започнаха да умоляват царицата, казвайки: Защо ни заповядваш да убием тези човеци, когато ето, само един от тях е по-силен от всички ни? Ето защо, ние ще бъдем повалени от тях.",
                    "Сега, когато царицата видя страха на слугите си, тя също започна да се страхува извънредно да не би да я сполети някое зло. И тя заповяда на слугите си да отидат и повикат всички люде, та да могат да убият Аарон и братята му.",
                    "Сега, когато Аарон видя намерението на царицата, и като познаваше коравосърдечието на людете, изплаши се да не би да се събере множество и да настанат големи раздори и смутове сред тях; ето защо, той простря ръката си, вдигна царя от земята, и му каза: Стани! И той стана на крака, възвръщайки силата си.",
                    "Сега, това беше сторено в присъствието на царицата и на много от слугите. И когато видяха това, те се учудиха извънредно и започнаха да се страхуват. И царят се приближи до тях и започна да им проповядва. И той им проповядваше дотолкова, че цялото му домочадие се обърна към Господа.",
                    "Сега, голямо множество се беше събрало наедно по заповед на царицата и настанаха големи роптания сред тях относно Аарон и братята му.",
                    "Но царят застана сред тях и започна да се грижи за тях. И те бяха усмирени спрямо Аарон и онези, които бяха с него.",
                    "И стана така, че когато царят видя, че народът се усмири, той накара Аарон и братята му да застанат посред множеството и да им проповядват словото.",
                    "И стана така, че царят изпрати възвание из цялата страна, сред целия му народ по цялата му земя и във всички области наоколо, която граничеше чак с морето на изток и на запад, и която беше отделена от земята Зарахемла с една тясна ивица пустош, която се простираше от морето на изток чак до морето на запад и наоколо по пределите на морския бряг, и пределите на пустошта, която беше на север от земята Зарахемла, през пределите на Манти, край извора на реката Сидон, която течеше от изток към запад — и тъй бяха разделени нефитите и ламанитите.",
                    "Сега, най-ленивата част от ламанитите живееше в пустошта в шатри и те бяха пръснати из пустошта на запад в земята Нефи; да, също и на запад от земята Зарахемла, в пределите край морския бряг, също и на запад, в земята Нефи, на мястото на първото ни бащино наследство, което граничеше с морския бряг.",
                    "И имаше много ламанити на изток край морския бряг, където нефитите ги бяха изгонили. И така нефитите бяха почти заобиколени от ламанитите; при все това нефитите бяха влезли във владение на всички северни части на страната, граничещи с пустошта при извора на река Сидон, от изток на запад и наоколо от страната на пустошта; на север, чак до земята, която те наричаха Изобилие.",
                    "И тя граничеше със земята, която те наричаха Опустошение, която беше толкова далече на север, че стигаше до земята, която в миналото била населена и по-късно унищожена, за костите на която ние говорихме, които бяха открити от народа на Зарахемла, като това беше мястото, където те стъпиха най-напред.",
                    "И оттам те дойдоха в южната пустош. Тъй земята на север се наричаше Опустошение, а земята на юг се наричаше Изобилие, като тя беше пустош, изпълнена с всякакъв вид различни диви животни, част от които бяха дошли от земята на север за храна.",
                    "И сега, беше само ден и половина път за един нефит да прекоси линията между земята Изобилие и земята Опустошение, за да отиде от източното до западното море; и тъй земята Нефи и земята Зарахемла бяха почти заобиколени от вода, като имаше само един тесен провлак земя между земята на север и земята на юг.",
                    "И стана така, че нефитите бяха населили земята Изобилие, чак от източното до западното море, и тъй нефитите в своята мъдрост, със стражите си и с войските си спираха ламанитите от юг, та по този начин да нямат повече владение на север, та да не могат да нахлуват в земята на север.",
                    "Ето защо, ламанитите не можеха да се сдобият с повече владения, освен в земята Нефи и в пустошта наоколо. И това беше мъдростта на нефитите: тъй като ламанитите им бяха врагове, те не искаха да търпят атаките им от всички страни, а също и за да имат земя, където да могат да избягат според желанията си.",
                    "А сега, след като казах това, връщам се отново към разказа за Амон и Аарон, Омнер и Химний, и техните братя."
                ]
            },
            {
                "url": "https://www.lds.org/scriptures/bofm/alma/23?lang=bul",
                "name": "Глава 23",
                "summary": [
                    "Прогласена е религиозна свобода. Обърнати са ламанитите от седем земи и града. Те се наричат анти-нефити-лехити и са освободени от проклятието. Амаликитите и амулонитите отхвърлят истината. Около 90–77 г. пр. Хр."
                ],
                "verses": [
                    "Ето, сега стана така, че царят на ламанитите изпрати възвание сред целия народ да не слагат ръка на Амон, нито на Аарон, Омнер или Химний, нито на който и да е от братята им, който отиде да проповядва словото Божие, където и да се намира, във всяка част на страната.",
                    "Да, той им изпрати постановление да не слагат ръка върху им, за да ги връзват или да ги хвърлят в тъмница; нито да ги заплюват или удрят, нито да ги прогонват от синагогите си, нито да ги бичуват; нито да ги замерят с камъни, но че те трябва да имат свободен достъп до домовете им и храмовете им, и светилищата им.",
                    "И тъй, те можеха да ходят и да проповядват словото според желанието си, защото царят и цялото му домочадие се бяха обърнали към Господа; ето защо, той изпрати възвание на народа си из цялата страна, та словото Божие да не среща спънка, но да може да отиде из цялата страна, тъй че народът му да може да бъде убеден относно нечестивите предания на бащите им и да могат да бъдат убедени, че всички те са братя и че не трябва нито да извършват убийства, нито да грабят, нито да крадат, нито да извършват прелюбодеяние или какъвто и да е вид нечестие.",
                    "И сега стана така, че след като царят изпрати това проглашение, Аарон и братята му тръгнаха от град на град и от един дом за поклонение в друг, като основаваха църкви и посвещаваха свещеници и учители из страната сред ламанитите, за да проповядват и поучават словото Божие сред тях; и тъй те започнаха да постигат голям успех.",
                    "И хиляди бяха доведени до знанието за Господа, да, хиляди бяха доведени да повярват в преданията на нефитите; и те бяха учени на летописите и пророчествата, предавани от поколение на поколение чак до днешно време.",
                    "И тъй както е сигурно, че жив е Господ, тъй е сигурно, че всички, които повярваха или всички, които бяха доведени до знанието за истината чрез проповядването на Амон и братята му, според духа на откровението и пророчеството и силата Божия, която вършеше чудеса чрез тях — да, аз ви казвам, тъй както жив е Господ, тези ламанити, които повярваха в техните проповеди и бяха обърнати към Господа, никога не отпаднаха.",
                    "Защото те станаха един праведен народ; защото те положиха оръжията на бунта си, за да не се борят никога повече против Бога, нито срещу някои от братята им.",
                    "Сега, тези са, които бяха обърнати към Господа:",
                    "Народът на ламанитите в земята Исмаил;",
                    "също част от народа на ламанитите в земята Мидоний;",
                    "също и част от народа на ламанитите в град Нефи;",
                    "също и част от народа на ламанитите в земята Силом, и в земята Семлон, и в град Лемуил, и в град Симнилом.",
                    "И тези са имената на градовете на ламанитите, които бяха обърнати към Господа; и това са тези, които положиха оръжията на бунта си, да, всичките си оръжия за война; и всичките бяха ламанити.",
                    "Но амаликитите не бяха обърнати, с изключение само на един; нито пък някой от амулонитите; но те вкоравиха сърцата си, а също и сърцата на ламанитите в тази част на страната, където и да живееха те, да, във всичките им села и във всичките им градове.",
                    "Затова ние назовахме всичките градове на ламанитите, в които те се покаяха и дойдоха до знанието за истината, и бяха обърнати.",
                    "И сега стана така, че царят и онези, които бяха обърнати, желаеха да имат име, чрез което да могат да бъдат отличавани от братята си; ето защо, царят се посъветва с Аарон и с мнозина от свещениците им относно името, което да вземат върху си, та да могат да бъдат отличавани.",
                    "И стана така, че те се нарекоха анти-нефити-лехити; те бяха наричани с това име и не бяха наричани повече ламанити.",
                    "И те започнаха да стават един много трудолюбив народ; да, и живееха в приятелство с нефитите; ето защо, те започнаха общение с тях и проклятието Божие не ги преследваше повече."
                ]
            },
            {
                "url": "https://www.lds.org/scriptures/bofm/alma/24?lang=bul",
                "name": "Глава 24",
                "summary": [
                    "Ламанитите идват срещу Божия народ. Анти-нефитите-лехитите се радват в Христа и са посетени от ангели. Те избират да се подложат на смърт пред това да се защитават. Още ламанити са обърнати. Около 90–77 г. пр. Хр."
                ],
                "verses": [
                    "И стана така, че амаликитите, амулонитите и ламанитите, които бяха в земята Амулон, а също и в земята Елам, в земята Ерусалим и въобще из цялата земя наоколо, които не бяха обърнати и не бяха взели върху си името анти-нефити-лехити, бяха подтиквани от амаликитите и от амулонитите към гняв срещу техните братя.",
                    "И омразата им срещу тях стана извънредно голяма чак дотолкова, че те започнаха да се бунтуват срещу царя си и не искаха той повече да им бъде цар; ето защо, те вдигнаха оръжие против народа на анти-нефити-лехитите.",
                    "Сега, царят предаде царството на сина си и го нарече Анти-Нефи-Лехий.",
                    "И в същата тази година, когато ламанитите започнаха да правят приготовления за война срещу народа Божий, царят умря.",
                    "Сега, когато Амон и братята му, и всички онези, които го бяха последвали, видяха приготовленията на ламанитите да унищожат братята си, те отидоха в земята Мадиам и там Амон се срещна с всичките си братя; и оттам те отидоха в земята Исмаил, та да могат да проведат съвет с Ламоний и също с брат му Анти-Нефи-Лехий относно това какво да правят, за да се защитят от ламанитите.",
                    "Сега, нямаше нито една душа от тези люде, които бяха обърнати към Господа, която да желае да вдигне оръжие срещу братята си; не, те дори не се готвеха за война; да, и царят им също им заповяда да не правят това.",
                    "Сега, това са словата, които той каза на народа по този повод: Благодаря на моя Бог, възлюбен народе мой, че нашият велик Бог в добрината Си ни изпрати тези наши братя, нефитите, да ни проповядват и да ни убедят относно преданията на нечестивите ни бащи.",
                    "И ето, благодаря на моя велик Бог, че ни даде част от Неговия Дух да смекчи сърцата ни, така че да започнем общение с тези братя, нефитите.",
                    "И ето, аз благодаря също на моя Бог, че чрез започването на това общение, ние бяхме убедени относно греховете ни и многото убийства, които бяхме извършили.",
                    "И аз благодаря също на моя Бог, да, на моя велик Бог, че ни даде да можем да се покаем за тези неща и че ни прости многото извършени от нас грехове и убийства, и премахна вината от сърцата ни чрез заслугите на Сина Си.",
                    "И сега, ето, братя мои, тъй като това беше всичко, което можехме да направим (тъй като бяхме най-изгубените от цялото човечество), да се покаем за всичките си грехове и за многото извършени от нас убийства и да сторим Бог да ги премахне от сърцата ни, защото това беше всичко, което можехме да направим, та да се покаем достатъчно пред Бога, та Той да премахне петното ни,",
                    "сега, най-възлюбени мои братя, понеже Бог премахна петната ни и мечовете ни светнаха, нека тогава да не опетняваме повече мечовете си с кръвта на нашите братя.",
                    "Ето, аз ви казвам: Не, нека удържим мечовете си, за да не бъдат опетнени с кръвта на братята ни; защото може би ако ние опетним мечовете си отново, те няма повече да могат да бъдат очистени до блясък чрез кръвта на Сина на нашия Велик Бог, която ще бъде пролята за единението за греховете ни.",
                    "И Великият Бог ни помилва и ни стори знайни тези неща, та да не погинем; да, и Той ни стори знайни тези неща предварително, защото Той обича душите ни толкова, колкото обича и децата ни; ето защо, в милостта Си Той ни посещава чрез ангелите Си, за да може планът за спасението да бъде открит на нас, а също и на бъдещите поколения.",
                    "О, колко милостив е нашият Бог! И сега, ето, тъй като направихме всичко, което можехме да направим, за да сторим петната ни да бъдат премахнати от нас и мечовете ни да станат блестящи, нека ги скрием надалеч, та да могат да бъдат запазени блестящи като свидетелство за нашия Бог в последния ден или деня, когато ще бъдем доведени да застанем пред Него и да бъдем съдени, че не сме опетнили мечовете си в кръвта на нашите братя, откакто Той ни сподели словото Си и ни очисти чрез него.",
                    "И сега, братя мои, ако нашите братя потърсят да ни унищожат, ето, ние ще скрием надалече мечовете си, да, дори ще ги заровим дълбоко в земята, за да могат да бъдат запазени блестящи като свидетелство в последния ден, че никога не сме ги употребявали; и ако нашите братя ни унищожат, ето, ние ще отидем при нашия Бог и ще бъдем спасени.",
                    "И сега стана така, че когато царят сложи край на тези слова и всички люде бяха събрани наедно, те взеха мечовете си и всички оръжия за война, използвани за проливане на човешка кръв, и ги заровиха дълбоко в земята.",
                    "И те направиха това, като в техните очи то беше свидетелство пред Бога, а също и пред човеците, че никога повече не ще употребят оръжия за проливането на човешка кръв; и това те направиха, потвърждавайки и сключвайки завет с Бог, че по-скоро биха отдали собствения си живот, отколкото да пролеят кръвта на братята си; и вместо да вземат от свой брат, те по-скоро ще му дадат; и вместо да прекарат дните си в леност, те по-скоро ще работят усърдно с ръцете си.",
                    "И тъй, ние виждаме, че когато тези ламанити бяха доведени във вярата и до знанието за истината, те бяха непоколебими и готови по-скоро да страдат чак до смърт, отколкото да извършат грях; и тъй виждаме, че те заровиха оръжията си за мир, сиреч те заровиха оръжията си за война, за да има мир.",
                    "И стана така, че братята им, ламанитите, направиха подготовка за война и влязоха в земята Нефи с цел да убият царя и поставят друг на негово място, също така да унищожат народа на Анти-Нефи-Лехий в страната.",
                    "Сега, когато людете видяха, че идват срещу тях, излязоха да ги посрещнат и се проснаха на земята пред тях, и започнаха да призовават името Господне; и те останаха тъй, докато ламанитите започнаха да ги връхлитат и започнаха да ги избиват с меч.",
                    "И тъй, без да срещнат никаква съпротива, те избиха хиляда и пет от тях; и ние знаем, че са благословени, защото са отишли да живеят със своя Бог.",
                    "Сега, когато ламанитите видяха, че братята им не искат да бягат от меча, нито че искат да се отвърнат надясно или наляво, но че ще легнат пред тях и ще погинат, и че славят Бога, даже при самото си погиване под меча —",
                    "сега, когато ламанитите видяха това, те се въздържаха да ги избият; и имаше мнозина, чиито сърца се изпълниха с жалост заради братята им, паднали под меча и те се покаяха за това, което бяха извършили.",
                    "И стана така, че те захвърлиха оръжията си за война и не искаха да ги вземат отново, защото бяха измъчвани от угризения заради убийствата, които бяха извършили; и те паднаха на земята, подобно на братята си, разчитайки на милостта на онези, чиито ръце бяха вдигнати да ги убият.",
                    "И стана така, че в този ден към Божия народ се присъединиха повече от броя на убитите; и убитите бяха праведни люде, ето защо, ние нямаме причина да се съмняваме, че те са спасени.",
                    "И нито един нечестив човек не беше убит сред тях; а повече от хиляда бяха доведени до знанието за истината; тъй ние виждаме, че Господ действа по различни начини за спасението на народа Си.",
                    "Сега, преобладаващата част от ламанитите, които убиха много от техните братя, бяха амаликити и амулонити, преобладаваща част от които бяха според реда на нехоровците.",
                    "Сега, сред онези, които се присъединиха към народа Господен, нямаше нито един амаликит или амулонит, нито пък някой от реда на Нехор, но те бяха истински потомци на Ламан и Лемуил.",
                    "И тъй, ние можем ясно да видим, че след като един народ е бил вече веднъж осветен от Духа Божий и е придобил голямо знание за нещата, принадлежащи на праведността, и след това изпадне в грях и прегрешение, той става по-жесток и тъй състоянието му става по-лошо, отколкото ако никога не беше узнавал тези неща."
                ]
            },
            {
                "url": "https://www.lds.org/scriptures/bofm/alma/25?lang=bul",
                "name": "Глава 25",
                "summary": [
                    "Ламанитските нападения се разширяват. Потомството на свещениците на Ной погива, както Авинадий е пророкувал. Много ламанити са обърнати и се присъединяват към народа на Анти-Нефи-Лехий. Те вярват в Христа и спазват закона на Моисей. Около 90–77 г. пр. Хр."
                ],
                "verses": [
                    "И ето, сега стана така, че онези ламанити се разгневиха още повече, защото бяха убили свои братя; ето защо, те се заклеха в отмъщение на нефитите; и по това време те повече не се опитваха да избиват народа на Анти-Нефи-Лехий.",
                    "Но събраха войските си и навлязоха в пределите на земята Зарахемла, нападнаха жителите на земята Амония и ги унищожиха.",
                    "И след това те имаха многобройни битки с нефитите, в които бяха прогонени и сразени.",
                    "И между ламанитите, които бяха убити, се намираше почти цялото потомство на Амулон и братята му, които бяха свещеници на Ной, и те бяха убити от ръцете на нефитите.",
                    "И останалата част, след като избяга в пустошта на изток и заграби силата и властта над ламанитите, нареди мнозина от ламанитите да погинат от огън заради вярата си.",
                    "Защото мнозина от тях, след като претърпяха големи загуби и толкова много страдания, започнаха да бъдат подтиквани да си спомнят за словата, които Аарон и братята му им бяха проповядвали в страната им; ето защо, те започнаха да не вярват в преданията на бащите си, а да вярват в Господа и във великата Му сила, дадена на нефитите; и тъй мнозина от тях бяха обърнати в пустошта.",
                    "И стана така, че онези управители, които бяха остатък от чедата на Амулон, накараха те да бъдат предадени на смърт, да, всички онези, които вярваха в тези неща.",
                    "Сега, това мъченичество стори щото много от братята им да бъдат подтикнати към гняв; и настана раздор в пустошта; и ламанитите започнаха да преследват потомството на Амулон и братята му, и започнаха да ги избиват; но те избягаха в източната пустош.",
                    "И ето, и до ден днешен те са преследвани от ламанитите. Тъй се сбъднаха словата на Авинадий, които той изрече относно потомството на свещениците, които сториха той да изстрада смърт от огън.",
                    "Защото той им каза: Това, което ще ми сторите, ще бъде образец на идното.",
                    "И сега, Авинадий беше първият, който изстрада смърт от огън заради вярата си в Бога; сега, това той имаше предвид, че мнозина ще изстрадат смърт от огън, тъй както той изстрада.",
                    "И той каза на свещениците на Ной, че потомството им ще накара мнозина да бъдат предадени на смърт по същия начин като него и че то ще бъде разпръснато и избито, тъкмо както една овца без пастир бива гонена и убита от диви зверове; и сега ето, тези слова бяха потвърдени, защото то беше гонено от ламанитите и беше преследвано, и беше поразено.",
                    "И стана така, че когато ламанитите видяха, че не могат да надвият нефитите, те се върнаха обратно в земята си; и много от тях дойдоха да живеят в земята Исмаил и земята Нефи, и се присъединиха към Божия народ, които бяха народа на Анти-Нефи-Лехий.",
                    "И те също заровиха оръжията си за война, според както техните братя бяха направили, и започнаха да стават праведен народ; и те ходеха в пътищата Господни и съблюдаваха да спазват Неговите заповеди и повеления.",
                    "Да, те спазваха закона на Моисей; защото беше нужно те все още да спазват закона на Моисей, тъй като не беше се изпълнил изцяло. Но въпреки закона на Моисей, те очакваха пришествието на Христа, като считаха закона на Моисей за пример на Неговото идване и вярваха, че трябва да спазват тези външни действия до времето, когато Той ще им се открие.",
                    "Сега, те не смятаха, че спасението идва чрез закона на Моисей; но законът на Моисей служеше да укрепва вярата им в Христа; тъй те запазваха надежда чрез вярата във вечното спасение, уповавайки се на пророческия дух, който говореше относно тези бъдни неща.",
                    "И сега, Амон и Аарон, и Омнер, и Химний, и техните братя се радваха извънредно на успеха, който имаха сред ламанитите, виждайки, че Господ им беше въздал според молитвите им и също че им беше потвърдил словото Си във всяка подробност."
                ]
            },
            {
                "url": "https://www.lds.org/scriptures/bofm/alma/26?lang=bul",
                "name": "Глава 26",
                "summary": [
                    "Амон се хвали в Господа. Верните са укрепени от Господ и им се дава познание. С вяра човеците могат да доведат до покаяние хиляди душѝ. Бог е всемогъщ и разбира всички неща. Около 90–77 г. пр. Хр."
                ],
                "verses": [
                    "И сега, това са словата на Амон към неговите братя, които казваха следното: Мои братя и мои събратя, ето, аз ви казвам каква велика причина имаме да ликуваме; защото бихме ли могли да предположим, когато тръгнахме от земята Зарахемла, че Бог ще ни удостои с толкова големи благословии?",
                    "И сега, аз питам с какви големи благословии Бог ни надари? Можете ли да кажете?",
                    "Ето, аз ще отговоря вместо вас: Нашите братя, ламанитите, бяха в мрак, да, тъкмо в най-мрачната бездна, но ето колко много от тях са доведени да видят чудната светлина Божия! И това е благословията, която ни е била дадена — да бъдем оръдия в ръцете Божии за осъществяването на това велико дело!",
                    "Ето, хиляди от тях се радват и са доведени в стадото Божие.",
                    "Ето, нивата беше узряла и благословени сте, понеже простряхте сърпа и жънахте с цялата си мощ, да, през целия ден се трудихте, и ето броят на сноповете ви! И те ще бъдат събрани в житницата, за да не бъдат похабени!",
                    "Да, те не ще бъдат повалени от бурята в последния ден; да, нито пък ще бъдат разхвърляни от вихрушката; но когато дойде бурята, те ще бъдат събрани заедно на мястото си, за да не може бурята да ги стигне; да, нито пък ще бъдат отвлечени от страшните ветрове натам, накъдето неприятелят поиска да ги отвлече.",
                    "Но ето, те са в ръцете на Господаря на жътвата и са Негови; и Той ще ги вдигне в последния ден.",
                    "Благословено да бъде името на нашия Бог; нека да запеем в Негово възхваление и да въздадем благодарности на святото Му име, защото Той върши праведност навеки.",
                    "Защото ако не бяхме дошли от земята Зарахемла, тези наши скъпи възлюбени братя, които толкова силно ни обикнаха, щяха все още да бъдат измъчвани от омразата си към нас, да, и те щяха да бъдат чужденци за Бога.",
                    "И стана така, че след като Амон каза тези слова, брат му Аарон го порица, казвайки: Амоне, страхувам се, че радостта ти те увлича в хвалене.",
                    "Но Амон му каза: Не се хваля със своята сила, нито със своята мъдрост; но ето, радостта ми е пълна, да, сърцето ми е преизпълнено с радост и аз ще се радвам в моя Бог.",
                    "Да, аз знам, че съм нищо; що се отнася до моята сила, аз съм слаб; ето защо, аз не ще се хваля със себе си, но ще се хваля с моя Бог, защото с Неговата сила аз мога да правя всичко; да, ето, множество велики чудеса извършихме ние в тази земя, за които ще славим името Му навеки.",
                    "Ето, колко хиляди от братята ни освободи Той от болките на пъкъла; и те са доведени да възпяват изкупващата любов и това поради силата на словото Му, което е в нас; ето защо, нямаме ли велик повод да се радваме?",
                    "Да, имаме повод да Го славим навеки, защото Той е Всевишният Бог и е освободил братята ни от веригите на пъкъла.",
                    "Да, те бяха заобиколени от вечен мрак и унищожение; но ето, Той ги доведе до Своята вечна светлина, да, вечното спасение; и те са заобиколени от несравнимата щедрост на любовта Му; да, и ние бяхме оръдия в ръцете Му за извършването на това велико и чудно дело.",
                    "Ето защо, нека се хвалим, да, ние ще се хвалим в Господа; да, ще се радваме, защото нашата радост е пълна; да, ние ще славим Бога наш навеки. Ето, кой може да се хвали прекалено в Господа? Да, кой може да изговори прекалено много за великата Му сила и за милостта Му, и за дълготърпението Му към чедата човешки? Ето, аз ви казвам, че аз не мога да изкажа и най-малката част от това, което чувствам.",
                    "Кой би могъл да предположи, че нашият Бог ще бъде толкова милостив да ни изтръгне от нашето ужасно, грешно и осквернено състояние?",
                    "Ето, ние тръгнахме с ярост и с големи заплахи да унищожим Неговата църква.",
                    "О, защо тогава Той не ни предаде на ужасно унищожение, да, защо не остави Той меча на правосъдието Му да падне върху нас и да ни осъди на вечно отчаяние?",
                    "О, душата ми прималява при тази мисъл. И ето, Той не изпълни правосъдието Си спрямо нас, но в голямата Си милост Той ни отведе на другата страна на онази вечна бездна на смърт и окаяност, тъкмо към спасението на душите ни.",
                    "И сега, ето, братя мои, кой естествен човек тук познава тези неща? Аз ви казвам, че няма никой, който да познава тези неща, освен покаялият се.",
                    "Да, този, който се покайва и упражнява вяра, и принася добри дела, и се моли непрестанно безспир — на такъв е дадено да познава тайнствата Божии; да, на такъв ще се даде да открива неща, които никога не са били откривани; да, на такъв ще бъде дадено да доведе хиляди душѝ към покаяние; тъкмо както ни бе дадено на нас да доведем към покаяние тези наши братя.",
                    "Сега, спомняте ли си, братя мои, че когато казахме на нашите братя в земята Зарахемла, че възлизаме в земята Нефи, за да проповядваме на нашите братя ламанитите, те ни се присмиваха подигравателно?",
                    "Защото те ни казаха: Смятате ли, че можете да доведете ламанитите до знанието за истината? Мислите ли, че вие можете да убедите ламанитите в неправилността на преданията на бащите им, тях, каквито коравовратни люде са те; чиито сърца се наслаждават на кръвопролитието; чиито дни са преминали в най-голямо беззаконие; чиито пътища от самото начало са били пътища на прегрешител? Сега, братя мои, вие си спомняте, че с такъв език говореха те.",
                    "И освен това, те казваха: Нека вдигнем оръжия против тях, та да унищожим тях и беззаконието им от земята, да не би да ни преварят и те да унищожат нас.",
                    "Но ето, възлюбени мои братя, ние дойдохме в пустошта не с намерение да унищожим братята си, но с намерение по възможност да спасим душите на някои от тях.",
                    "Сега, когато сърцата ни бяха подтиснати и бяхме готови да свърнем обратно, ето, Господ ни утеши и каза: Идете сред братята ви, ламанитите, понасяйте с търпение страданията си и Аз ще ви дам успех.",
                    "И сега, ето, ние дойдохме и бяхме сред тях; и бяхме търпеливи в страданията си и понесохме всякакви лишения; да, ходехме от къща на къща, осланящи се на милостите на света — не само на милостите на света, но и на милостите Божии.",
                    "Ние влизахме в къщите им и ги учехме; учехме ги и по улиците им; да, учехме ги и по хълмовете им; влизахме също и в храмовете им, и в синагогите им и ги поучавахме; и бяхме прогонвани, и осмивани, и заплювани, и зашлевявани по бузите; и бяхме замервани с камъни, хващани и връзвани със здрави върви, и хвърляни в тъмница; но чрез силата и мъдростта Божия ние бивахме избавяни отново.",
                    "И ние изтърпяхме всякакъв вид страдания и всичко това с надежда, че бихме могли да бъдем средство за спасение на нечия душа; и ние предполагахме, че радостта ни ще бъде пълна, ако по възможност можехме да бъдем средство за спасението на някои.",
                    "Сега ето, ние можем да погледнем напред и да видим плодовете на нашите трудове; и малко ли са те на брой? Аз ви казвам, Не, те са много; да, и можем да свидетелстваме за тяхната искреност чрез тяхната любов към братята им и също към нас.",
                    "Защото ето, те предпочетоха по-скоро да пожертват живота си, отколкото да отнемат живота на врага си; и те заровиха оръжията си за война дълбоко в земята, поради любовта си към своите братя.",
                    "И сега, ето, казвам ви, имало ли е такава велика любов в цялата страна? Ето, аз ви казвам, Не, не е имало такава, дори и сред нефитите!",
                    "Защото ето, те можеха да вдигнат оръжия против братята си и не биха се оставили да бъдат убити. Но ето, колко много от тях пожертваха живота си; и ние знаем, че те отидоха при своя Бог поради любовта си и поради омразата си към греха.",
                    "Сега, нямаме ли повод да се радваме? Да, аз ви казвам, че откакто свят светува, никога не е имало човеци, които да са имали такъв велик повод да се радват, както нас; и радостта ми се превръща дори в хвалба в моя Бог; защото Той има цялата сила, мъдрост и пълното разбиране; Той разбира всички неща и е едно милосърдно същество, дори дава спасение на онези, които ще се покаят и повярват в Неговото име.",
                    "Сега, ако това е хвалба, тъкмо тъй аз ще се хваля; защото това е моят живот и моята светлина, и моята радост, и моето спасение, и моето изкупление от вечна злочестина. Да, благословено е името на моя Бог, Който си спомни за този народ, който е клон от дървото Израилево, изгубен от стъблото си в чужда земя; да, казвам аз, благословено да бъде името на моя Бог, Който си спомня за нас, скитниците в чужда земя.",
                    "Сега, братя мои, ние виждаме, че Бог помни всички люде в която и страна да са те; да, Той брои Своите люде и Неговото милостиво сърце е над цялата земя. Сега, това е моята радост и моята голяма благодарност; да, и ще отдавам благодарности на моя Бог навеки. Амин."
                ]
            },
            {
                "url": "https://www.lds.org/scriptures/bofm/alma/27?lang=bul",
                "name": "Глава 27",
                "summary": [
                    "Господ заповядва на Амон да изведе народа на Анти-Нефи-Лехий в безопасност. При срещата с Алма, радостта на Амон изтощава силите му. Нефитите дават на анти-нефити-лехитите земята Иерсон. Те са наречени народът на Амон. Около 90–77 г. пр. Хр."
                ],
                "verses": [
                    "Сега стана така, че когато онези ламанити, които бяха отишли да воюват срещу нефитите, след много усилия да ги унищожат разбраха, че напразно търсят тяхното унищожение, те се върнаха отново в земята Нефи.",
                    "И стана така, че амаликитите бяха извънредно разгневени поради загубата си. И когато видяха, че не могат да потърсят отмъщение от нефитите, те започнаха да подтикват людете към гняв срещу братята им, народа на Анти-Нефи-Лехий; затова те започнаха отново да ги унищожават.",
                    "Сега, тези люде отново отказаха да вземат оръжието си и се оставиха да бъдат убити според прищявките на враговете им.",
                    "Сега, когато Амон и братята му видяха това дело на унищожение между онези, които те обичаха толкова много и които също ги бяха заобичали толкова много, защото те се отнасяха към тях като че ли бяха ангели, изпратени от Бога да ги спасят от вечното унищожение, ето защо, когато Амон и братята му видяха това голямо дело на унищожение, те бяха трогнати от състрадание и казаха на царя:",
                    "Нека съберем заедно този народ Господен и нека слезем в земята Зарахемла при братята ни, нефитите, да избягаме от ръцете на враговете ни, та да не бъдем унищожени.",
                    "Но царят им рече: Ето, нефитите ще ни погубят поради многото убийства и грехове, които извършихме срещу тях.",
                    "И Амон каза: Ще отида и ще попитам Господа, и ако Той ни каже: Слезнете при братята си, ще отидете ли?",
                    "И царят му каза: Да, ако Господ ни каже идете, ние ще слезем при братята ни и ще им станем роби, додето им се изплатим за многото убийства и грехове, които извършихме срещу тях.",
                    "Но Амон му каза: Това да има роби сред тях е противно на закона на братята ни, установен от баща ми; ето защо, нека слезем при тях и да се осланяме на милостта им.",
                    "Но царят му каза: Попитай Господа и ако Той ни каже да идем, ние ще отидем, иначе ще погинем в страната.",
                    "И стана така, че Амон отиде и попита Господ, и Господ му каза:",
                    "Изведи людете от тази земя, за да не погинат, защото Сатана има голяма власт над сърцата на амаликитите, които подтикват ламанитите към гняв срещу братята им, та да ги избиват; ето защо, напуснете земята; и благословени са людете от това поколение, защото Аз ще ги запазя.",
                    "И сега стана така, че Амон отиде и каза на царя всичко, което Господ му беше казал.",
                    "И те събраха наедно всичкия техен народ, да, целия народ Господен, и събраха наедно всичките си стада и черди, и напуснаха земята, и навлязоха в пустошта, която разделяше земята Нефи от земята Зарахемла, и дойдоха близо до пределите на земята.",
                    "И стана така, че Амон им каза: Ето, аз и братята ми ще отидем в земята Зарахемла, а вие ще останете тука, докато се върнем обратно; и ние ще изпитаме сърцата на нашите братя, за да узнаем дали искат да дойдете в земята им.",
                    "И стана така, че както Амон влизаше в страната, той и братята му срещнаха Алма на споменатото вече място; и ето, това беше една радостна среща.",
                    "Сега, радостта на Амон беше толкова голяма, че той бе обзет изцяло от нея; да, той беше погълнат от радостта си в неговия Бог чак до пълно изтощение на силите му; и той отново припадна на земята.",
                    "Сега, не беше ли това извънредна радост? Ето, това е радостта, която никой не може да получи, освен истински покаялият се и смирен търсач на щастие.",
                    "Сега, радостта на Алма при вида на братята му бе наистина велика, както и радостта на Аарон, на Омнер и на Химний; но ето, радостта им не беше такава, че да надмогне силите им.",
                    "И сега стана така, че Алма заведе братята си обратно в земята Зарахемла; дори в собствения си дом. И те отидоха при върховния съдия и му разказаха всичко онова, което им се беше случило в земята Нефи сред техните братя, ламанитите.",
                    "И стана така, че върховният съдия изпрати възвание из цялата страна, в което изискваше гласа на народа относно допускането на братята им, които бяха народа на Анти-Нефи-Лехий.",
                    "И стана така, че гласът на народа дойде, казвайки: Ето, ние ще предадем земята Иерсон, която е на изток покрай морето и се съединява със земята Изобилие, на юг от земята Изобилие; и тази земя Иерсон е земята, която ще дадем на братята ни в наследство.",
                    "И ето, ние ще поставим войските си между земята Иерсон и земята Нефи, та да можем да защитаваме братята си в земята Иерсон; и това правим за нашите братя, поради страха им да вдигнат оръжие против своите братя, за да не би да сторят грях; и този техен голям страх идва от горчивото им покаяние поради многото им убийства и ужасното им нечестие.",
                    "И сега, ето, това ще направим за братята си, за да могат да наследят земята Иерсон; и ще ги пазим с войските си от враговете им, при условие че те ни дават част от тяхното имущество, за да ни подпомагат да поддържаме войските си.",
                    "Сега стана така, че когато Амон чу това, той се върна с Алма при народа на Анти-Нефи-Лехий в пустошта, където те бяха разпънали шатрите си, и им сториха знайни всички тези неща. И Алма им разказа за обръщането си с Амон, Аарон и братята му.",
                    "И стана така, че това стана причина за голяма радост между тях. И те слязоха в земята Иерсон и влязоха във владение на земята Иерсон; и бяха наречени от нефитите народа на Амон; тъй те бяха отличавани с това име оттогава насетне.",
                    "И те живееха сред народа на Нефи, и бяха причислени към хората, които бяха от църквата Божия. И те бяха ревностни за Бога и също за човеците; понеже те бяха съвършено честни и правдиви във всичко; и те бяха непоколебими във вярата на Христа чак до края.",
                    "И те гледаха на кръвопролитието на братята си с най-голямо отвращение; и никой никога не можеше да ги накара да вдигнат оръжие против своите братя; те никога не се плашеха от смъртта и в най-малка степен, поради надеждата си и виденията си за Христа и за възкресението; ето защо, за тях смъртта беше погълната от победата на Христа над нея.",
                    "Ето защо, те биха изстрадали смърт по най-мъчителния и ужасен начин, която можеше да им бъде причинена от техните братя, наместо да вдигнат меча или кривия нож да ги поразят.",
                    "И тъй, те бяха един ревностен и възлюбен народ, много облагодетелстван от Господа."
                ]
            },
            {
                "url": "https://www.lds.org/scriptures/bofm/alma/28?lang=bul",
                "name": "Глава 28",
                "summary": [
                    "Ламанитите са разбити в една страшна битка. Десетки хиляди са убити. Нечестивите са предадени на състояние на безкрайна злочестина; праведните постигат нескончаемо щастие. Около 77–76 г. пр. Хр."
                ],
                "verses": [
                    "И сега стана така, че след като народът на Амон се установи в земята Иерсон, и след като в земята Иерсон беше основана църква и войските на нефитите бяха разположени около земята Иерсон, да, по всички предели около земята Зарахемла, ето, войските на ламанитите последваха братята си в пустошта.",
                    "И тъй, там стана страхотна битка; да, дори такава, каквато никога преди не е била виждана от людете в страната от времето, когато Лехий напусна Ерусалим; да, и десетки хиляди от ламанитите бяха убити и разпръснати надалеч.",
                    "Да, и имаше също голямо клане сред народа на Нефи; при все това ламанитите бяха прогонени и разпръснати, и людете на Нефи се върнаха отново в земята си.",
                    "И сега, по това време беше велико оплакване и ридания се чуваха из цялата страна, сред целия народ на Нефи.",
                    "Да, плачът на вдовиците, оплакващи съпрузите си, и също на бащите, оплакващи синовете си, и дъщерята — брат си, да, и братът — бащата; и така плачът на риданието се чуваше сред всички тях, които оплакваха роднините си, които бяха убити.",
                    "И сега, това наистина беше един печален ден; да, време за тържество и време за много постене и молитви.",
                    "И тъй свърши петнадесетата година от управлението на съдиите над народа на Нефи.",
                    "И това е разказът за Амон и братята му относно техните пътувания в земята Нефи, страданията им в страната, скърбите и огорченията им, и неизразимата им радост, и приемането, и безопасността на братята в земята Иерсон. И сега, Господ, Изкупителят на човечеството да благослови душите им навеки.",
                    "И това е разказът за войните и раздорите сред нефитите, както и войните между нефити и ламанити; и тъй свърши петнадесетата година от управлението на съдиите.",
                    "И от първата до петнадесетата година бяха унищожени много хиляди души; да, предизвикана бе ужасна гледка на кръвопролитие.",
                    "И телата на много хиляди са положени дълбоко в земята, докато телата на други хиляди се разлагат на купове по лицето на земята; да, и много хиляди оплакват загубата на роднините си, защото имат причина да се страхуват според обещанията Господни, че те са предадени на състояние на безкрайна злочестина.",
                    "Докато много хиляди други наистина оплакват загубата на роднините си, но се радват и ликуват с надеждата и дори знаят, че според обещанията Господни те ще са вдигнати да живеят от дясната страна на Бога, в състояние на нескончаемо щастие.",
                    "И тъй, ние виждаме колко голямо е човешкото неравенство поради грях и прегрешение, и силата на дявола, която идва от лукавите планове, които той крои да впримчи сърцата човешки.",
                    "И тъй, ние виждаме великия призив за усърдие на човеците при труда им в лозята Господни; и тъй ние разбираме голямата причина за скръб, а също и за радост — скръб поради смъртта и унищожението сред човеците и радост поради светлината на Христа за живот."
                ]
            },
            {
                "url": "https://www.lds.org/scriptures/bofm/alma/29?lang=bul",
                "name": "Глава 29",
                "summary": [
                    "Алма желае да възвести покаяние с ангелско усърдие. Господ дава учители за всички народи. Алма се хвали с Господното дело и с успеха на Амон и братята му. Около 76 г. пр. Хр."
                ],
                "verses": [
                    "О, да бях ангел и да можех да задоволя желанието на сърцето си, щото да мога да изляза и да заговоря с тръбата Божия с глас, който да разтресе земята и да възвестя покаяние на всички народи!",
                    "Да, бих провъзгласил на всяка душа с глас като гръмотевица покаянието и плана на изкуплението, та да се покаят и дойдат при нашия Бог, за да няма повече скръб по цялото лице на земята.",
                    "Но ето, аз съм човек и греша в желанието си; и трябва да се задоволявам с нещата, които Господ ми е отредил.",
                    "Аз не трябва да терзая с желанието си непоколебимото постановление на един справедлив Бог, защото знам, че Той въздава на човеците съгласно желанията им, било към смърт или към живот; да, знам, че Той възлага на човеците, да, постановява им постановления, които са неизменни според техните желания, било към спасение или към унищожение.",
                    "Да, и аз знам, че доброто и злото са дошли пред всички човеци; този, който не различава доброто от злото, е невинен; но този, който познава доброто и злото, на него е дадено според желанията му дали желае добро или зло, живот или смърт, радост или угризение на съвестта.",
                    "Сега, като знам всичко това, защо трябва да искам повече от това да изпълнявам делото, за което съм бил призован?",
                    "Защо трябваше да искам да бъда ангел, та да можех да говоря на всичките краища на земята?",
                    "Понеже ето, Господ дава на всички народи учители от собствения им народ и език да поучават словото Му, да, с мъдрост, всичко, което Той смята уместно, че те трябва да имат; ето защо, виждаме, че Господ съветва с мъдрост, според онова, което е справедливо и истинно.",
                    "Знам това, което Господ ми е заповядал, и се хваля с това. Не се хваля със себе си, но се хваля с това, което Господ ми е заповядал; да, това е хвалбата ми, по възможност да бъда оръдие в ръцете Божии, за да доведа някои души до покаяние; и това е моята радост.",
                    "И ето, когато виждам мнозина от братята ми истински покаяни и идващи при Господа техния Бог, тогава душата ми се изпълва с радост; тогава аз си спомням това, което Господ направи за мене, да, тъкмо това, че чу молитвата ми; да, тогава си спомням Неговата милостива ръка, която Той протегна към мене.",
                    "Да, и аз си спомням също пленничеството на бащите ми; защото знам със сигурност, че Господ ги избави от робството и тъй Той основа църквата Си; да, Господ Бог, Богът на Авраам, Богът на Исаак и Богът на Яков ги избави от робство.",
                    "Да, винаги съм си спомнял за пленничеството на бащите ми; и този същият Бог, Който ги избави от ръцете на египтяните, ги избави от робството.",
                    "Да, и този същият Бог основа църквата Си сред тях; да, този същият Бог ме е призовал със свято призвание да проповядвам словото сред този народ и ми е дал голям успех, поради който радостта ми е пълна.",
                    "Но аз не се радвам само на своя успех, но радостта ми е още по-пълна поради успеха на братята ми в земята Нефи.",
                    "Ето, те се трудиха извънредно и принесоха много плод; и колко голяма ще бъде наградата им!",
                    "Сега, когато мисля за успеха на тези мои братя, душата ми се възнася, та чак ще се отдели от тялото ми, както стана преди, толкова велика е радостта ми.",
                    "И сега, дано Господ да даде на тези мои братя да седнат в царството Божие; да, също и на всички онези, които са плодовете на труда им, за да не излизат повече, а да могат да Го славят навеки. И дано Бог да даде това да стане според словата ми, тъкмо както рекох. Амин."
                ]
            },
            {
                "url": "https://www.lds.org/scriptures/bofm/alma/30?lang=bul",
                "name": "Глава 30",
                "summary": [
                    "Корихор, антихристът, осмива Христа, Единението и духа на пророчеството. Той учи, че няма Бог, няма човешко падение, няма наказание за греха и че няма Христос. Алма свидетелства, че Христос ще дойде и че всички неща обозначават, че има Бог. Корихор изисква знамение и е поразен да онемее. Дяволът се е появил пред Корихор като ангел и го е научил какво да каже. Корихор е стъпкан и умира. Около 76–74 г. пр. Хр."
                ],
                "verses": [
                    "Ето, сега стана така, че след като народът на Амон се установи в земята Иерсон, да, също и след като ламанитите бяха изгонени от страната, и мъртвите им погребани от народа в страната,",
                    "сега, техните мъртви не бяха преброени поради огромния им брой, нито пък мъртвите на нефитите бяха преброени, но стана така, че след като те бяха погребали мъртвите си и след дни на пост, на оплакване и на молитва (и това беше през шестнадесетата година от управлението на съдиите над народа на Нефи), настана продължителен мир из цялата страна.",
                    "Да, и людете съблюдаваха да спазват заповедите Господни; и те бяха точни в съблюдаването на обредите Божии според закона на Моисей; защото те бяха учени да спазват закона на Моисей, докато той се изпълни.",
                    "И тъй, нямаше смутове сред людете през цялата шестнадесета година на управлението на съдиите над народа на Нефи.",
                    "И стана така, че и през седемнадесетата година от управлението на съдиите имаше продължителен мир.",
                    "Но стана така, че в края на седемнадесетата година в земята Зарахемла пристигна човек, който беше антихрист, защото започна да проповядва на людете срещу пророчествата, които бяха изречени от пророците относно пришествието на Христа.",
                    "Сега, нямаше закон против човешките вярвания, защото беше напълно противно на заповедите Божии да има закон, който би поставил човеците на неравни начала.",
                    "Понеже тъй казва писанието: Изберете днес кому искате да служите.",
                    "Сега, ако човек желаеше да служи на Бога, това беше негова привилегия; или по-скоро, ако вярваше в Бога, имаше привилегията да Му служи; но ако той не вярваше в Него, нямаше закон да го накаже.",
                    "Но ако извършеше убийство, той биваше наказван със смърт; и ако ограбеше, той също биваше наказван; и ако откраднеше, той също биваше наказван; и ако извършваше прелюбодеяние, той също биваше наказван; да, за всичкото това нечестие те биваха наказвани.",
                    "Защото съществуваше закон, според който човеците трябваше да бъдат съдени според престъпленията им. Но нямаше закон против вярата на човек; ето защо, човек биваше наказван само за престъпленията, които беше извършил; ето защо, всички човеци бяха на равни начала.",
                    "И този антихрист, чието име беше Корихор (и когото законът не можеше да хване), започна да проповядва на народа, че няма да има никакъв Христос. И той проповядваше по този начин, казвайки:",
                    "О, вие, които сте оковани с една безумна и напразна надежда, защо се заробвате с такива безумни неща? Защо очаквате някакъв Христос? Защото никой не може да познава нещо от идното.",
                    "Ето, тези неща, които вие наричате пророчества и казвате, че са предадени от свети пророци, ето, това са безумните предания на бащите ви.",
                    "Откъде знаете за тяхната сигурност? Ето, вие не можете да познавате това, което не виждате; ето защо, не можете да знаете, че ще има Христос.",
                    "Вие очаквате и казвате, че виждате опрощение на греховете си. Но ето, това е сетнината на един помрачен разум; и това побъркване на ума ви идва от преданията на бащите ви, които ви подвеждат да вярвате в неща, които не са така.",
                    "И много други такива неща им изрече той, като им казваше, че не може да бъде извършено единение за греховете на човеците, но че всеки човек получава в този живот според способностите на личността, ето защо, всеки човек преуспява според дарбата си; и че всеки човек побеждава според силата си; и каквото и да върши човек, нищо не е престъпление.",
                    "И тъй им проповядваше той, отклонявайки сърцата на мнозина, като ги караше да надигат глави в нечестието си, да, като увличаше много жени, също и мъже да извършват блудства, като им казваше, че щом човек умре, това е краят му.",
                    "Сега, този човек отиде също и в земята Иерсон, за да проповядва тези неща сред народа на Амон, които бяха някога от народа на ламанитите.",
                    "Но ето, те се показаха по-мъдри от много нефити; защото го хванаха, вързаха го и го откараха пред Амон, който беше висш свещеник на този народ.",
                    "И стана така, че той накара Корихор да бъде изведен от земята. И той дойде в земята Гедеон и започна да им проповядва и на тях; но тук той нямаше много успех, защото те го хванаха, вързаха го и го закараха пред висшия свещеник и върховния съдия на земята.",
                    "И стана така, че висшият свещеник му каза: Защо ходиш наоколо и извращаваш пътищата Господни? Защо учиш людете, че няма да има Христос, та да прекъснеш радостта им? Защо говориш против всичките пророчества на светите пророци?",
                    "Сега, името на висшия свещеник беше Гедона. И Корихор му каза: Понеже не проповядвам безумните предания на бащите ви и понеже не уча тези люде да се обвързват с безумни обреди и действия, наложени от древни свещеници, за да заграбват силата и властта над тях и да ги държат в невежество, че да не може да надигнат главите си, но да бъдат държани в подчинение според словата ви.",
                    "Казвате, че този народ е свободен. Ето, аз казвам, че те са в робство. Вие казвате, че тези древни пророчества са истинни. Ето, аз казвам, че вие не знаете дали са истинни.",
                    "Казвате, че този народ е виновен и паднал народ поради прегрешението на един родител. Ето, аз казвам, че детето не е виновно заради родителите си.",
                    "И вие казвате също, че Христос ще дойде. Но ето, аз казвам, че вие не знаете, че ще има Христос. И казвате, че Той ще бъде убит заради греховете на света.",
                    "И тъй вие подвеждате тези люде по безумните предания на бащите ви, според собствените ви прищевки; и ги подтискате, тъкмо като че ли са в робство, та да можете да си угаждате от труда на ръцете им, тъй че те да не смеят да погледнат смело нагоре и да не смеят да се радват на своите права и привилегии.",
                    "Да, те не смеят да се възползват от това, което им принадлежи, за да не би да обидят свещениците си, които ги подчиняват на прищевките си и ги карат да вярват чрез преданията им и сънищата им, и прищевките им, и виденията им, и тъй наречените от тях тайнства, че щели, ако не следват словата им, да обидят някакво си неизвестно същество, което те наричат Бог — същество, което никога не е било видяно или известно, което никога не е било, нито пък някога ще бъде.",
                    "Сега, когато висшият свещеник и върховният съдия видяха коравосърдечието му, да, и когато видяха, че той хулеше дори и Бога, те не дадоха никакъв отговор на словата му; но накараха той да бъде вързан; и го предадоха в ръцете на стражите, и го изпратиха в земята Зарахемла, за да бъде заведен пред Алма и върховния съдия, който беше управител на цялата страна.",
                    "И стана така, че когато той беше доведен пред Алма и пред върховния съдия, продължи по същия начин, както в земята Гедеон; да, той продължи да богохулства.",
                    "И той надигна глас пред Алма с големи, надути слова и охули свещениците и учителите, като ги обвини в това, че увличат людете по глупавите предания на бащите им, с намерение да си угаждат от труда на людете.",
                    "Сега, Алма му каза: Ти знаеш, че ние не си угаждаме от труда на този народ; защото ето, аз съм се трудил със собствените си ръце тъкмо от началото на управлението на съдиите досега за издръжката си, въпреки многото ми пътувания из страната да проповядвам словото Божие на моя народ.",
                    "И въпреки многото трудове, които съм изпълнявал в църквата, никога не съм получавал дори и една сенина за труда си; нито пък някой от моите братя е получавал, освен ако не е бил на съдийския престол; и тогава ние получавахме за нашето време според закона.",
                    "И сега, ако ние не получаваме нищо за трудовете си в църквата, каква ни е ползата да се трудим в църквата, освен за да провъзгласяваме истината, та да можем да имаме радост в радостта на нашите братя?",
                    "Тогава защо казваш, че проповядваме на този народ, за да се обогатяваме, когато ти самият знаеш, че не получаваме никаква печалба? И сега, вярваш ли, че ние мамим този народ, което предизвиква такава голяма радост в сърцата на людете?",
                    "И Корихор му отговори: Да.",
                    "И тогава Алма му каза: Вярваш ли, че има Бог?",
                    "И той отговори: Не.",
                    "Сега, Алма му каза: Ще отричаш ли още, че има Бог и ще отричаш ли също Христа? Защото ето, аз ти казвам, аз знам, че има Бог и че Христос ще дойде.",
                    "И сега, какво доказателство имаш, че няма Бог, или че Христос няма да дойде? Аз ти казвам, че ти нямаш никакво, освен само словото си.",
                    "Но, ето, аз имам всички свидетелства за това, че тези неща са истинни; и ти също имаш всички свидетелства, че те са истинни; и ще ги отречеш ли? Вярваш ли, че тези неща са истинни?",
                    "Ето, аз знам, че вярваш, но ти си обладан от лъжлив дух и си отхвърлил Духа Божий, тъй че да не може да има място в тебе; обаче дяволът има власт над тебе и те тласка насам-натам, като прави кроежи да унищожи чедата Божии.",
                    "И сега, Корихор каза на Алма: Ако ми покажеш знамение, за да се убедя, че има Бог, да, покажи ми, че Той има сила, и тогава ще бъда убеден в истинността на словата ти.",
                    "Но Алма му каза: Ти си имал достатъчно знамения; ще изкушаваш ли твоя Бог? Ще кажеш ли: Покажи ми знамение, когато имаш свидетелството на всичките тези твои братя, а също и на всичките свети пророци? Писанията са положени пред тебе, да, и всички неща свидетелстват, че има Бог; да, тъкмо земята и всичко по нейното лице, да, и движението ѝ, и всичките планети, които се движат в обичайната си форма, свидетелстват, че има един Върховен Творец.",
                    "Въпреки това ти обикаляш, като увличаш сърцата на тези люде, като им свидетелстваш, че няма Бог. И все пак, ще отречеш ли всички тези свидетелства? И той каза: Да, ще отрека, освен ако не ми покажеш знамение.",
                    "И сега стана така, че Алма му каза: Ето, аз съм натъжен от коравосърдечието ти, да, от това, че все още се противиш на духа на истината, дотолкова, че душата ти може да бъде унищожена.",
                    "Но ето, по-добре е душата ти да бъде загубена, отколкото да станеш причина за довеждането на много душѝ под унищожение чрез твоите лъжливи и ласкателни слова; затова ако пак отречеш, ето, Бог ще те порази, тъй че да онемееш, та никога повече да не отвориш устата си и да не мамиш този народ повече.",
                    "Сега, Корихор му каза: Аз не отричам съществуването на Бога, но не вярвам, че има Бог; и казвам също, че ти не знаеш, че има Бог; и ако не ми покажеш знамение, аз няма да повярвам.",
                    "Сега, Алма му каза: Това ще ти дам за знамение: Ти ще онемееш според словата ми, и аз казвам, че в името на Бога ти ще бъдеш поразен да онемееш, та да не можеш да говориш повече.",
                    "Сега, когато Алма произнесе тези слова, Корихор бе поразен да онемее, та да не може да говори повече, според словата на Алма.",
                    "И сега, когато върховният съдия видя това, той протегна ръката си и написа на Корихор, казвайки: Уверен ли си в силата Божия? Чрез кого желаеше ти Алма да покаже знамението Му? Искаше ли ти той да направи да пострадат други, за да покаже знамение на тебе? Ето, той ти показа знамение; сега ще спориш ли още?",
                    "И Корихор протегна ръката си и написа, казвайки: Знам, че съм ням, защото не мога да говоря; и знам, че нищо освен силата Божия, не би могло да ми навлече това; да, и винаги съм знаел, че има Бог.",
                    "Но ето, дяволът ме измами; защото той ми се яви във вид на ангел и ми каза: Иди и възстанови този народ, понеже те всички се отклониха след един непознат Бог. И той ми каза: Няма Бог; да, и той ме научи какво трябва да кажа. И аз проповядвах на людете неговите слова; и ги проповядвах, защото те се харесваха на плътския ум; и ги проповядвах чак докато постигнах голям успех, дотолкова, че и аз наистина повярвах, че са верни; и по тази причина аз се противях на истината, чак докато не си навлякох това голямо проклятие.",
                    "Сега, след като изрече това, той помоли Алма да се помоли на Бога, та проклятието да може да се вдигне от него.",
                    "Но Алма му каза: Ако това проклятие бъде вдигнато от тебе, ти отново ще продължиш да подвеждаш сърцата на този народ; ето защо, нека стане с тебе тъкмо както Господ иска.",
                    "И стана така, че проклятието не бе вдигнато от Корихор; и той бе прогонен и тръгна от къща на къща да проси за препитанието си.",
                    "Сега, вестта за случилото се на Корихор бе незабавно разгласена из цялата страна; да, беше изпратено възвание от върховния съдия до всички люде в страната, прогласявайки на тези, които бяха повярвали в словата на Корихор, че трябва бързо да се покаят, да не би да ги сполети същото възмездие.",
                    "И стана така, че всички те бяха убедени в нечестието на Корихор; и те всички бяха обърнати към Господа отново; и това сложи край на беззаконието на Корихор. И Корихор тръгна да обикаля от къща на къща да проси храна за препитанието си.",
                    "И стана така, че като отиде сред людете, да, сред един народ, който се беше отделил от нефитите и беше нарекъл себе си зорамити, водени от един мъж, чието име беше Зорам, и когато той отиде сред тях, ето, те минаха отгоре му и го стъпкаха, чак докато не умря.",
                    "И тъй, ние виждаме края на този, който извращава пътищата Господни; и тъй, виждаме, че дяволът не ще поддържа чедата си в последния ден, но бързо ги завлича в пъкъла."
                ]
            },
            {
                "url": "https://www.lds.org/scriptures/bofm/alma/31?lang=bul",
                "name": "Глава 31",
                "summary": [
                    "Алма оглавява мисия, за да възвърне отстъпниците-зорамити. Зорамитите отричат Христа, вярват в лъжливата идея за избраничеството и се покланят с установени молитви. Мисионерите са изпълнени със Светия Дух. Техните страдания са погълнати от радост в Христа. Около 74 г. пр. Хр."
                ],
                "verses": [
                    "Сега стана така, че след смъртта на Корихор, Алма, като получи вести, че зорамитите извращават пътищата Господни и Зорам, водачът им, увлича сърцата на людете да се кланят на неми идоли, сърцето му се поболя поради беззаконието на народа.",
                    "Защото това бе причина за голяма скръб за Алма да научи, че има беззаконие сред народа му; ето защо, сърцето му бе извънредно наскърбено поради отделянето на зорамитите от нефитите.",
                    "Сега, зорамитите се бяха събрали заедно в една земя, която те наричаха Антионум, която беше на изток от земята Зарахемла, почти граничеща с морския бряг, което беше на юг от земята Иерсон, граничеща също с пустошта на юг, която пустош бе пълна с ламанити.",
                    "Сега, нефитите се опасяваха много, че зорамитите могат да влязат във връзка с ламанитите и че това би било причина за голяма загуба за нефитите.",
                    "И сега, тъй като проповядването на словото имаше голяма склонност да води людете да правят това, което е право, да, то е имало по-силно въздействие върху съзнанието на людете от меча или нещо друго, което им се беше случвало, ето защо, Алма си помисли, че е нужно те да опитат добродетелта на словото Божие.",
                    "Затова той взе със себе си Амон и Аарон, и Омнер; а Химний остави в църквата в Зарахемла, първите трима той взе със себе си, както и Амулик и Зиезрам, които бяха в Мелик; и той също взе двама от синовете си.",
                    "Сега, най-големият си син на име Еламан той не взе със себе си; но имената на онези, които взе със себе си, бяха Сивелон и Кориантон; и това са имената на онези, които отидоха с него сред зорамитите да им проровядват словото.",
                    "Сега, зорамитите бяха отцепници от нефитите; тъй че словото Божие им беше вече проповядвано.",
                    "Но те бяха изпаднали в големи прегрешения, понеже не искаха да съблюдават спазването на заповедите Божии, нито Неговите повеления според закона на Моисей.",
                    "Нито пък искаха да съблюдават действията на църквата, да постоянстват ежедневно в молитва и умоляване на Бога, та да не могат да изпаднат в изкушение.",
                    "Да, в крайна сметка те извратиха пътищата Господни в много неща; ето защо, по тази причина, Алма и братята му отидоха в страната да им проповядват словото.",
                    "Сега, когато пристигнаха в страната, за тяхно голямо учудване намериха, че зорамитите бяха построили синагоги и се събираха заедно през един ден от седмицата, който ден те наричаха Господния ден; и правеха богослужението по начин, който Алма и братята му никога не бяха виждали.",
                    "Защото те бяха построили място в средата на синагогата, място за стоене, което се издигаше високо над главата; и на върха му можеше да застане само един човек.",
                    "Ето защо, всеки, който желаеше да се покланя, трябваше да излезе и да застане на върха му, да простре ръцете си към небето, и да извика с висок глас, казвайки:",
                    "Свети, Свети Боже, ние вярваме, че Ти си Бог и вярваме, че Ти си Свят, и че си бил Дух, и че Ти си Дух, и че Ти ще бъдеш Дух навеки.",
                    "Свети Боже, ние вярваме, че Ти си ни отделил от братята ни; и ние не вярваме в преданията на нашите братя, предадени им чрез детинщината на бащите им; но ние вярваме, че Ти си ни избрал да бъдем Твои свети чеда; и също, че Ти си ни сторил знайно, че няма да има Христос.",
                    "Но Ти си същият вчера, днес и навеки; и Ти си ни избрал, за да бъдем спасени, докато всички около нас са избрани да бъдат хвърлени в пъкъла чрез яростта Ти; ние Ти благодарим, о, Боже, за тази святост, и ти благодарим също, че си ни избрал, за да не бъдем подведени от безумните предания на братята ни, които ги обвързват да вярват в Христа, което отдалечава сърцата им да се лутат надалече от Тебе, Боже наш.",
                    "И пак Ти благодарим, о, Боже, че сме избран и свят народ. Амин.",
                    "Сега стана така, че когато Алма, братята му и синовете му чуха тези молитви, те се учудиха неизмеримо.",
                    "Защото ето, всеки човек отиваше и отправяше тези едни и същи молитви.",
                    "Сега, мястото беше наречено от тях Рамеумптом, което изтълкувано означава свещен пиедестал.",
                    "Сега, от този пиедестал всеки от тях отправяше съвсем същата молитва към Бога, като благодареше на техния Бог, че били избрани от Него, че Той не ги бил подвел по преданията на братята им и че сърцата им не били подведени да повярват в идните неща, за които не знаели нищо.",
                    "Сега, след като всичките люде отправяха благодарности по този начин, те се завръщаха по домовете си, като никога не говореха повече за техния Бог, докато отново не се съберяха при свещения пиедестал, за да отправят благодарности по техния начин.",
                    "Сега, когато Алма видя това, сърцето му се наскърби; защото той видя, че те бяха един нечестив и извратен народ; да, видя, че сърцата им са отдадени на злато и на сребро, и на всякакъв вид изящни скъпоценности.",
                    "Да, и той видя също, че сърцата им в тяхната гордост са се издигнали във велико самохвалство.",
                    "И той издигна гласа си към небесата и извика, казвайки: О, докога, о, Господи, ще търпиш служителите Ти да живеят тук долу в плътта и да съзират това грамадно нечестие сред чедата човешки?",
                    "Ето, о, Боже, те Те призовават, обаче сърцата им са погълнати от тяхната гордост. Ето, о, Боже, те Те призовават с устните си, докато те самите са се издигнали чак до крайност в празните светски неща.",
                    "Погледни, о, Боже, скъпото им облекло, пръстените им, гривните им, украшенията им от злато и всички скъпоценности, с които са накичени; и ето, сърцата им са отдадени на тях и въпреки това те призовават, и казват: Ние Ти благодарим, о, Боже, понеже сме Твоят избран народ, да, докато други ще погинат.",
                    "Да, те казват, че Ти си им сторил знайно, че няма да има Христос.",
                    "О, Господи Боже, докога ще търпиш да има такова нечестие и неискреност сред този народ: О, Господи, дай ми сила, за да понеса немощите си. Защото аз съм немощен и такова нечестие сред тези люде разболява душата ми.",
                    "О, Господи, сърцето ми е извънредно наскърбено; утеши душата ми в Христа. О, Господи, дай ми да имам сила, за да мога да изтрая с търпение тези страдания, които ще ме сполетят поради беззаконието на тези люде.",
                    "О, Господи, утеши душата ми и ми дари успех, както и на моите помощници с мене, да, на Амон, Аарон, Омнер, Амулик и Зиезрам, както и на двамата ми сина — да, утеши всички тези, о, Господи. Да, утеши душите им в Христа.",
                    "Дай им да имат сила, за да могат да понесат огорченията си, които ще ги сполетят поради беззаконията на тези люде.",
                    "О, Господи, помогни ни да успеем да ги върнем отново към Тебе в Христа.",
                    "Ето, о, Господи, душите им са скъпоценни и много от тях са наши братя; ето защо, дай ни, о, Господи, сила и мъдрост, за да върнем отново при Тебе тези наши братя.",
                    "Сега стана така, че след като Алма изрече тези слова, положи ръце над всеки от тези, които бяха с него. И ето, когато той положи ръце над тях, те бяха изпълнени със Светия Дух.",
                    "И след това те се разделиха един от друг, без да мислят за себе си какво ще ядат или какво ще пият, или за това с какво ще се обличат.",
                    "И Господ се грижеше за тях да не гладуват, нито да жадуват; да, и Той също им даде сила, за да не претърпят никакъв вид страдания, които да не бъдат погълнати от радостта в Христа. И това беше според молитвата на Алма; и това стана, защото той се молеше с вяра."
                ]
            },
            {
                "url": "https://www.lds.org/scriptures/bofm/alma/32?lang=bul",
                "name": "Глава 32",
                "summary": [
                    "Алма поучава бедните, чиито страдания са ги смирили. Вярата е надежда в това, което не се вижда и което е истинно. Алма свидетелства, че ангелите служат на мъже, жени и деца. Алма сравнява словото със семе. То трябва да бъде посадено и подхранвано. Тогава то израства като дърво, от което се събира плода на вечния живот. Около 74 г. пр. Хр."
                ],
                "verses": [
                    "И стана така, че те отидоха и започнаха да проповядват словото Божие на людете, като влизаха в синагогите им и в къщите им; да, те даже проповядваха словото и по улиците им.",
                    "И стана така, че след много труд сред тях, те започнаха да имат успех сред бедните; защото ето, те бяха прогонвани от синагогите заради грубото им облекло.",
                    "Ето защо, на тях не им се позволяваше да влизат в синагогите и да се покланят на Бога, като бяха считани за нечисти, защото бяха бедни; да, те бяха считани от братята им за шлак; затова те бяха бедни откъм светски неща; но също бяха и нищи по сърце.",
                    "Сега, тъй както Алма поучаваше и говореше на людете на хълма Онида, при него дойде голямо множество от люде, които бяха тези, за които говорихме, които бяха ниши по сърце, поради бедността им откъм светски неща.",
                    "И те дойдоха при Алма; и този, който беше първият сред тях, му каза: Ето, що да сторят тези мои братя; те са презирани от всички човеци заради бедността им, да, и най-вече от нашите свещеници; защото те ни прогониха от синагогите ни, за изграждането на които се трудихме много със собствените си ръце; а те ни прогониха поради извънредната ни бедност; и нямаме къде да се покланяме на нашия Бог; и ето, що да сторим?",
                    "И сега, когато Алма чу това, той се обърна с лице право към него и го погледна с голяма радост; защото видя, че огорченията им наистина ги бяха смирили и че те се подготвяха да чуят словото.",
                    "Ето защо, той не каза нищо повече на другото множество; но простря ръката си и се провикна към онези, които гледаше, които бяха истински покаяни, и им каза:",
                    "Виждам, че сте смирени по сърце; и ако това е истина, благословени сте!",
                    "Ето, вашият брат попита: Що да сторим, понеже сме прогонени от синагогите ни, та да не можем да се покланяме на нашия Бог.",
                    "Ето, аз ще ви кажа, смятате ли, че не можете да се покланяте на Бога никъде другаде, освен само в синагогите ви?",
                    "И освен това, бих попитал, смятате ли, че не трябва да се покланяте на Бога повече от веднъж в седмицата?",
                    "Казвам ви, че за вас е добре, че сте прогонени от синагогите ви, за да се смирите и да се научите на мъдрост; защото е необходимо да се научите на мъдрост; понеже точно заради това, че сте прогонени и презирани от братята ви поради извънредната ви бедност, вие бяхте доведени до смирение на сърцето; защото вие по необходимост сте доведени до смирение.",
                    "И сега, понеже сте принудени да се смирите, благословени сте; защото човек понякога, ако е принуден да се смири, търси покаяние; и сега сигурно е, че всеки, който се покае, ще намери милост; и този, който намери милост и устои до края, същият ще бъде спасен.",
                    "И сега, както ви казвах, че понеже бяхте принудени да се смирите, сте благословени, не смятате ли, че по-благословени са онези, които наистина се смиряват поради словото?",
                    "Да, този, който наистина се смири и се покае за греховете си, и устои до края, същият ще бъде благословен, да, много по-благословен от онези, които са заставени да бъдат смирени поради извънредната си бедност.",
                    "Ето защо, благословени са, които се смиряват, без да бъдат заставяни да бъдат смирени; или по-скоро, с други слова, благословен е, който вярва в словото Божие и се кръщава без съпротивление на сърцето, да, без да е принуден да узнае словото или даже да е заставен да го узнае, преди да повярва.",
                    "Да, мнозина са, които казват: Ако ти ни покажеш знамение от небесата, тогава ние ще знаем със сигурност и тогава ще повярваме.",
                    "Сега, зпитам аз: Вяра ли е това? Ето, аз ви казвам, Не; защото ако човек знае нещо, той няма причина да вярва, защото го знае.",
                    "И сега, колко по-проклет е онзи, който познава волята Божия и не я върши, в сравнение с този, който само вярва или само има повод да вярва и изпада в прегрешение?",
                    "Сега, според това трябва да отсъдите. Ето, казвам ви, че от едната страна е тъкмо както от другата; и всекиму ще бъде според делата му.",
                    "И сега, както вече казах относно вярата–вяра не е да имате съвършено знание за нещата; ето защо, ако имате вяра, вие се надявате на неща, които не се виждат, но са истинни.",
                    "И сега, ето, казвам ви и бих желал да запомните, че Бог е милостив към всички, които вярват в Неговото име; ето защо, Той иска първо да повярвате, да, тъкмо в словото Му.",
                    "И сега, Той споделя словото Си чрез ангели с човеците, не само с мъжете, но и с жените също. И сега, това не е всичко; на малките деца много пъти им се дават слова, които объркват мъдрите и учените.",
                    "И сега, възлюбени мои братя, понеже поискахте да научите от мен какво трябва да сторите, защото сте огорчени и прогонени, аз не желая да си помислите, че имам намерение да ви съдя само според това, което е истинно.",
                    "Защото аз не искам да кажа, че всички сте били заставени да се смирите; защото наистина вярвам, че има някои между вас, които биха се смирили при каквито и да са били обстоятелства.",
                    "Сега, както вече казах относно вярата, че тя не е съвършено знание, точно така е и с моите слова. Вие не можете да знаете за тяхната сигурност от самото начало в съвършенство, не повече, отколкото вярата е съвършено знание.",
                    "Но ето, ако желаете да се събудите и да съживите способностите си, дори само за да изпитате словата ми и упражните частица вяра, да, дори и ако нямате нищо повече от желание да повярвате, нека това желание да действа във вас, чак докато повярвате по начин, че дадете място на частица от словата ми.",
                    "Сега ще сравним словото със семе. И тъй, ако дадете място да се посади семе в сърцето ви и ето, ако то е истинско семе или добро семе, ако не го изхвърлите чрез неверието си, като се възпротивите на Духа Господен, ето, то ще започне да набъбва в гърдите ви; и когато почувствате това движение на набъбването му, ще започнете да си казвате: Това семе трябва да е добро, или че словото е добро, защото започва да разширява душата ми; да, то започва да осветлява разума ми, да, и започва да ми става приятно.",
                    "Сега ето, това не би ли увеличило вярата ви? Аз ви казвам, Да; въпреки че тя не е още израснала до съвършено знание.",
                    "Но ето, когато семето набъбне и поникне, и започне да расте, по необходимост ще кажете, че семето е добро; защото ето, то набъбва, пониква и започва да расте. И сега, ето, няма ли това да усили вярата ви? Да, това ще усили вярата ви; защото ще си кажете: Знам, че това е добро семе; защото ето, то пониква и започва да расте.",
                    "И сега, ето, сигурни ли сте, че това е добро семе? Аз ви казвам, Да; Защото всяко семе принася плод по свое собствено подобие.",
                    "Ето защо, ако едно семе пониква, то е добро, но ако не пониква, ето, то не е добро, затова се изхвърля.",
                    "И сега, ето, понеже вие направихте този опит и посадихте семето, и то набъбва, пониква и започва да расте, вие трябва да разберете, че семето е добро.",
                    "И сега, ето, знанието ви съвършено ли е? Да, знанието ви е съвършено в това, но вярата ви е спяща; и това е, понеже знаете, защото вие знаете, че словото е набъбнало душите ви и знаете също, че е покълнало, тъй че съзнанието ви започва да се просветлява и разумът ви започва да се разширява.",
                    "О, тогава не е ли вярно това? Казвам ви, Да! Защото то е светлина; и всичко, което е светлина, е добро — защото е забележимо и затова трябва да познаете, че е добро; и сега ето, след като сте вкусили тази светлина, знанието ви съвършено ли е?",
                    "Ето, аз ви казвам, Не; Нито пък трябва да сложите настрана вярата си, защото вие само упражнихте вярата си, за да посадите семето, та да можете да направите опит да узнаете дали семето е било добро.",
                    "И ето, когато дървото започне да расте, вие ще кажете: Нека го подхраним с голяма грижа, че да може да хване корен, да израстне и ни принесе плод. И сега, ето, ако го подхранвате с голяма грижа, то ще хване корен, ще израстне и ще даде плод.",
                    "Но ако пренебрегнете дървото и не мислите повече за подхранването му, то няма да хване корен; и когато жаркото слънце дойде и го изгори, тъй като няма корен, то ще повехне и вие ще го изкорените и изхвърлите.",
                    "Сега, това е не защото семето не е добро, нито пък защото плодът му няма да бъде желателен; но е, понеже земята ви е безплодна и вие не подхранвате дървото, затова вие няма да берете от плода му.",
                    "И тъй, ако не подхранвате словото, очаквайки с око на вяра плода му, вие никога няма да можете да откъснете от плода на дървото на живота.",
                    "Но ако вие подхранвате словото, да, подхранвате го, когато започне да расте, чрез вярата ви с голямо усърдие и с търпение, очаквайки плода му, то ще се прихване; и ето, то ще бъде едно дърво, прорастващо към вечния живот.",
                    "И поради усърдието ви, и вярата ви, и голямото ви търпение към словото в подхранването му, тъй че то да може да хване корен у вас, ето, вие веднага ще можете да откъснете от плода му, който е най-скъпоценния и който е по-сладък от всичко, що е сладко, и по-бял от всичко, що е бяло, да, и по-чист от всичко, що е чисто; и вие ще се угощавате с този плод тъкмо докато се наситите, та да не гладувате, нито ще жадувате.",
                    "Тогава, братя мои, вие ще пожънете наградите за вярата си и усърдието си, търпението и дълготърпението си, докато сте очаквали дървото да ви принесе плод."
                ]
            },
            {
                "url": "https://www.lds.org/scriptures/bofm/alma/33?lang=bul",
                "name": "Глава 33",
                "summary": [
                    "Зенос е поучавал, че човеците трябва да се молят и да се покланят на всички места и че възмездията са отклонени заради Сина. Зенок е поучавал, че милостта е подарена заради Сина. Моисей издига в пустошта символ на Сина Божий. Около 74 г. пр. Хр."
                ],
                "verses": [
                    "Сега, след като Алма изрече тези слова, те изпратиха да го попитат, желаейки да узнаят дали трябва да вярват в един Бог, за да получат този плод, за който той беше говорил, и как трябва да посадят семето или словото, за което той беше говорил, за което той каза, че трябва да бъде посадено в сърцата им; а също и по какъв начин трябва да започнат да упражняват вярата си.",
                    "И Алма им каза: Ето, вие казахте, че не можете да се покланяте на Вашия Бог, защото сте прогонени от синагогите ви. Но ето, аз ви казвам, че ако мислите, че не можете да се покланяте на Бога, вие много грешите и трябва да потърсите в светите писания; и ако смятате, че те ви учат на това, вие не ги разбирате.",
                    "Помните ли да сте чели това, което Зенос, пророкът от древността, е казал относно молитвата или богослужението?",
                    "Защото той каза: Ти си милостив, о, Боже, понеже Ти чу молитвата ми, тъкмо когато бях в пустошта; да, Ти беше милостив, когато се молех за онези, които бяха мои врагове, и Ти ги обърна към мене.",
                    "Да, о, Боже, Ти беше милостив към мене, когато Те призовавах в нивата си; и когато Те призовавах в молитвата си, Ти ме чу.",
                    "И още, о, Боже, когато се връщах у дома си, Ти ме чу в моята молитва.",
                    "И когато се затворих в стаята си, о, Господи, и Ти се молех, Ти ме чу.",
                    "Да, Ти си милостив към чедата Си, когато те Те призовават, за да бъдат чути от Тебе, а не от човеците; и Ти ще ги чуеш.",
                    "Да, о, Боже, Ти си бил милостив към мене и чу призивите ми сред паствата Си.",
                    "Да, и Ти ме чу също и когато бях прогонван и презиран от враговете ми; Да, Ти чу призивите ми и се разгневи на враговете ми, и ги посети в гнева Си с бързо унищожение.",
                    "И Ти ме слушаше заради огорченията и искреността ми; и заради Твоя Син Ти си бил тъй милостив към мене, затова ще Те призовавам във всички мои страдания, защото в Тебе е радостта ми; защото Ти си отклонил от мене Твоите възмездия заради Сина Си.",
                    "И сега, Алма им каза: Вярвате ли в тези свети писания, писани от онези в старо време?",
                    "Ето, ако вярвате, вие трябва да вярвате в това, което каза Зенос; защото той рече: Ти си отклонил Твоите възмездия заради Сина Си.",
                    "Сега ето, братя мои, бих ви попитал дали сте чели светите писания? Ако сте ги чели, как можете да не вярвате в Сина Божий?",
                    "Защото не е писано, че единствено Зенос е говорил за тези неща, защото Зенок също говорѝ за тях;",
                    "защото ето, той каза: Ти си разгневен, о, Господи, срещу тези люде, защото те не искат да разберат милостите Ти, които си им дал заради Сина Си.",
                    "И сега, братя мои, вие виждате, че втори пророк от старо време е засвидетелствал за Сина Божий, и защото людете не поискаха да разберат словата му, убиха го с камъни.",
                    "Но ето, това не е всичко; те не са единствените, които са говорили относно Сина Божий.",
                    "Ето, за Него говорѝ Моисей; и ето, един символ бе издигнат в пустошта, за да може всеки, който го погледне, да може да живее. И много погледнаха и живяха.",
                    "Но малцина разбраха значението на тези неща и това поради коравосърдечието им. И имаше мнозина, които бяха толкова ожесточени, че не поискаха да погледнат и затова погинаха. Сега, причината, поради която те не погледнаха, беше, че не вярваха, че това може да ги изцели.",
                    "О, братя мои, ако можехте да бъдете изцелени само чрез поглеждане наоколо, което да можеше да ви изцели, нямаше ли да погледнете бързо, или щяхте да предпочетете да вкоравите сърцата си в неверие и да бъдете лениви да погледнете наоколо, и тъй да погинете?",
                    "И ако е тъй, ще ви сполети злочестина; но ако не е тъй, тогава погледне́те наоколо и започнете да вярвате в Сина Божий, че Той ще дойде да изкупи Своя народ, и че ще страда и ще умре, за да извърши единение за греховете им; и че ще се вдигне от мъртвите, което ще осъществи възкресението, тъй че всички човеци да застанат пред Него, за да бъдат съдени според делата им в последния и съден ден.",
                    "И сега, братя мои, аз желая вие да посадите словото в сърцата си, и когато то започне да набъбва, да го подхранвате с вярата си. И ето, то ще стане дърво, което ще прорастне във вас към вечен живот. И тогава дано Бог да даде тегобите ви да са леки чрез радостта в Неговия Син. И тъкмо всичко това вие можете да сторите, ако поискате. Амин."
                ]
            },
            {
                "url": "https://www.lds.org/scriptures/bofm/alma/34?lang=bul",
                "name": "Глава 34",
                "summary": [
                    "Амулик свидетелства, че словото е в Христа за спасение. Ако не се извърши единение, цялото човечество трябва да погине. Целият закон на Моисей сочи за жертвата на Божия Син. Вечният план за изкуплението е основан на вярата и покаянието. Молете се за материални и духовни благословии. Този живот е времето, за да се подготвят човеците да срещнат Бога. Изработвайте спасението си със страх пред Бога. Около 74 г. пр. Хр."
                ],
                "verses": [
                    "И сега стана така, че щом Алма им изрече тези неща, седна на земята, а Амулик стана и започна да ги поучава, казвайки:",
                    "Братя мои, мисля, че е невъзможно да бъдете невежи в това, което беше казано за пришествието на Христа, за Когото проповядваме, че е Синът Божий; да, знам, че всичко това ви е било многократно проповядвано, преди вашето отцепление от средата ни.",
                    "И както пожелахте от моя възлюбен брат да ви стори знайно що да сторите при вашите страдания; и той ви е казал нещо, за да подготви разума ви; да, и той ви е увещавал да имате вяра и търпение.",
                    "Да, даже да имате толкова вяра, че дори да посадите словото в сърцата си, та да можете да изпитате добрината Му.",
                    "И ние видяхме, че главният въпрос, който е на ума ви, е дали словото е в Сина Божий, или няма да има Христос.",
                    "И вие видяхте също, че моят брат ви доказа чрез много примери, че словото е в Христа за спасение.",
                    "Моят брат се позова на словата на Зенос, че изкуплението идва чрез Сина Божий; а също и на словата на Зенок; и той също се позова на Моисей, за да докаже, че тези неща са истинни.",
                    "И сега, ето, аз искам също да ви засвидетелствам от мен самия, че тези неща са истинни. Ето, казвам ви, че знам, че Христос ще дойде сред чедата човешки, за да вземе върху Си прегрешенията на Своя народ; и че ще извърши единение за греховете на света, защото Господ Бог го е казал.",
                    "Защото е нужно да бъде извършено единение; понеже според великия план на Вечния Бог, трябва да бъде извършено единение, иначе цялото човечество трябва неизбежно да погине; да, всички са се ожесточили; да, всички са паднали и изгубени и трябва да погинат, освен ако няма единение, което е необходимо да се извърши.",
                    "Защото необходимо е да има една велика и последна жертва; да, но не човешка жертва, нито на животно или на някаква птица; защото няма да е човешка жертва, но трябва да бъде една безпределна и вечна жертва.",
                    "Сега, няма човек, който да може да пожертва собствената си кръв, с която да извърши единение за греховете на друг. И сега, ако някой убие, ето, нашият закон, който е справедлив, ще отнеме ли живота на брат му? Казвам ви, Не.",
                    "Но законът изисква живота на онзи, който е убил; ето защо, не може да има нищо, което да е по-малко от едно безпределно единение, което да е достатъчно за греховете на света.",
                    "Затова необходимо е да има една велика и последна жертва и тогава ще се спре или ще е необходимо да се спре проливането на кръв; тогава законът на Моисей ще бъде изпълнен; да, той ще бъде изпълнен напълно, всяка точка и чертичка и нищо няма да е пропуснато.",
                    "И ето, това е пълният смисъл на закона, всяка частица от който сочи към тази велика и последна жертва; и тази велика и последна жертва ще бъде Синът Божий, да, безпределна и вечна.",
                    "И тъй, Той ще донесе спасение за всички, които повярват в Неговото име; защото това е намерението на тази последна жертва — да осъществи сърдечната милост, която надвива правосъдието и доставя средство на човеците да могат да имат вяра за покаяние.",
                    "И тъй, милостта може да удовлетвори изискванията на правосъдието и да обгърне човеците в ръцете на безопасността, докато този, който не упражнява вяра за покаяние, ще бъде подложен на целия закон и на изискванията на правосъдието; затова великият и вечен план за изкуплението се осъществява само за този, който има вяра за покаяние.",
                    "Ето защо, дано Бог ви даде, братя мои, да започнете да упражнявате вярата си за покаяние и да започнете да призовавате Святото Му име, та Той да се смили над вас.",
                    "Да, призовавайте Го за милост, защото Той е могъщ да спасява.",
                    "Да, смирете се и продължавайте с молитвите си към Него.",
                    "Призовавайте Го, когато сте по нивите си, да, или за всичките ви стада.",
                    "Призовавайте Го, когато сте в къщите си сред цялото ви домочадие, и сутрин, и по пладне, и вечер.",
                    "Да, призовавайте Го срещу силата на враговете ви.",
                    "Да, призовавайте Го срещу дявола, който е враг на всичко праведно.",
                    "Призовавайте Го за посевите на нивите ви, за да преуспявате в тях.",
                    "Молете се за стадата по вашите поля, та да може те да се множат.",
                    "Но това не е всичко; вие трябва да изливате цялата си душа във вътрешните ви стаи, по скритите ви места и в пустошта ви.",
                    "Да, и когато не призовавате Господа, нека сърцата ви бъдат изпълнени и подтиквани да Му се молят непрестанно за вашето благоденствие, също и за благоденствието на околните ви.",
                    "И сега, ето, възлюбени мои братя, казвам ви, не смятайте, че това е всичко; защото след като сте вършили всички тези неща, ако върнете нуждаещите се и голите и не посещавате болните и страдащите, и не раздавате от вашето имущество ако го имате, на онези, които са в нужда, казвам ви, че ако не правите и едно от тези неща, молитвата ви е напразно и не ви носи нищо; и вие сте като лицемерите, които отричат вярата.",
                    "Ето защо, ако не си спомняте да бъдете милосърдни, вие сте като шлак, който пречиствачите изхвърлят (понеже няма никаква стойност) и който е тъпкан под краката на човеците.",
                    "И сега, братя мои, след като получихте толкова много свидетелства и видяхте, че светите писания свидетелстват за тези неща, бих желал да дойдете и да принесете плод за покаяние.",
                    "Да, бих желал да дойдете и да не вкоравявате повече сърцата си; защото ето, сега е времето и денят на вашето спасение; затова, ако вие се покаете и не вкоравявате сърцата си, за вас ще се осъществи незабавно великият план на изкуплението.",
                    "Защото ето, този живот е времето човеците да се приготвят да срещнат Бога, да, ето, денят на този живот е денят, през който човеците да изпълнят трудовете си.",
                    "И сега, както ви казах преди, тъй като сте получили толкова много свидетелства, ето защо, аз ви умолявам да не отлагате деня на вашето покаяние за края, защото след този ден на живота, който ни е даден, за да се приготвим за вечността, ето, ако ние не подобрим времето си, докато сме в този живот, след това идва нощта от мрак, в който никакъв труд не може да бъде изпълнен.",
                    "И когато бъдете доведени до тази страшна беда, вие няма да можете да кажете: Аз ще се покая и ще се върна при моя Бог. Не, вие няма да можете да кажете това, защото същият този дух, който ще притежава телата ви по времето, когато излизате от този живот, същият този дух ще има власт да притежава тялото ви в онзи вечен свят.",
                    "Защото ето, ако вие отложите деня на покаянието си чак до смъртта, ето, вие ставате поданици на духа на дявола и той ви запечатва като свои; ето защо, Духът Господен се оттегля от вас и няма място у вас, и дяволът има цялата власт над вас; и това е последното състояние на нечестивия.",
                    "Аз знам това, защото Господ е казал, че не живее в несвети храмове, а в сърцата на праведните; да, и Той е казал също, че праведните ще седнат в Неговото царство, за да не излязат никога повече оттам; и одеянията им ще бъдат избелени чрез кръвта на Агнеца.",
                    "И сега, възлюбени мои братя, желая да запомните тези неща и да изработвате вашето спасение със страх пред Бога, и да не отричате повече пришествието на Христа;",
                    "да не се противопоставяте повече на Светия Дух, но да Го приемете и да вземете върху си името на Христа; да се смирите чак до земята и да се покланяте на Бога, където и да сте, в дух и в истина; и да живеете, ежедневно отдавайки благодарности за многобройните милости и благословии, с които Той ви е надарил.",
                    "Да, и аз ви увещавам също, братя мои, да бъдете бдителни в непрестанна молитва, за да не бъдете подведени от изкушенията на дявола, за да не може той да ви надвие и да не станете негови поданици в последния ден; защото ето, той не ви възнаграждава с нищо добро.",
                    "И сега, възлюбени мои братя, бих ви увещавал да имате търпение и да понасяте всякакъв вид огорчения; да не хулите онези, които ви прогонват поради извънредната ви бедност, да не би да станете грешници като самите тях;",
                    "но да имате търпение и да понасяте тези огорчения с непоколебима надежда, че един ден ще си отпочинете от всички ваши страдания."
                ]
            },
            {
                "url": "https://www.lds.org/scriptures/bofm/alma/35?lang=bul",
                "name": "Глава 35",
                "summary": [
                    "Проповядването на словото унищожава измамата на зорамитите. Те изгонват обърнатите, които след това се присъединяват към народа на Амон в Иерсон. Алма скърби поради нечестието на людете. Около 74 г. пр. Хр."
                ],
                "verses": [
                    "Сега стана така, че когато Амулик сложи край на тези слова, те се оттеглиха от множеството и тръгнаха за земята Иерсон.",
                    "Да, и останалите братя, след като бяха проповядвали словото на зорамитите, също дойдоха в земята Иерсон.",
                    "И стана така, че след като по-известните от зорамитите се посъветваха помежду си относно словата, проповядвани сред тях, те се разгневиха заради словото, защото то унищожи измамата им; затова те не поискаха да се вслушат в словата.",
                    "И те изпратиха вестители и събраха наедно всички люде из цялата страна, и се посъветваха с тях относно словата, които бяха изречени.",
                    "Сега, управителите им и техните свещеници и учителите им не позволиха на людете да научат желанията им; но те скрито разузнаха мнението на всички люде.",
                    "И стана така, че след като разузнаха мнението на целия народ, тези, които бяха за словата, изречени от Алма и братята му, бяха прогонени от страната; и те бяха мнозина; и те също отидоха в земята Иерсон.",
                    "И стана така, че Алма и братята му им служеха.",
                    "Сега, народът на зорамитите се разгневи на народа на Амон, който беше в Иерсон и върховният управител на зорамитите, един много нечестив човек, изпрати послание до народа на Амон, в което изискваше от тях да прогонят от земята си всички онези зорамити, които бяха дошли в земята им.",
                    "И той изрече срещу тях много заплахи. И сега, народът на Амон не се изплаши от словата му; затова те не ги прогониха, а приеха всички бедни от зорамитите, които бяха дошли при тях. И те ги нахраниха, облякоха ги и им дадоха земи за тяхно наследство, като им помагаха според нуждите им.",
                    "Сега, това подтикна зорамитите към гняв срещу народа на Амон и те започнаха да се смесват с ламанитите, и да ги подтикват също към гняв срещу тях.",
                    "И тъй зорамитите и ламанитите започнаха да правят приготовления за война срещу народа на Амон и срещу нефитите.",
                    "И тъй привърши седемнадесетата година от управлението на съдиите над народа на Нефи.",
                    "И народът на Амон напусна земята Иерсон и отиде в земята Мелик, за да направи място в земята Иерсон за войските на нефитите, за да могат те да се противопоставят на войските на ламанитите и на войските на зорамитите; и тъй започна война между ламанитите и нефитите през осемнадесетата година от управлението на съдиите; и разказ за войните им ще бъде даден по-късно.",
                    "Тогава Алма и Амон, и братята им, както и двамата синове на Алма, се върнаха в земята Зарахемла, след като бяха служили като оръдия в ръцете Божии за довеждането на мнозина от зорамитите до покаяние; и всички онези, които бяха доведени до покаяние, бяха изгонени от земята им; но те получиха земи за тяхно наследство в земята Иерсон и вдигнаха оръжие да защитят себе си и жените си, и децата, и земите си.",
                    "Сега, Алма беше наскърбен от беззаконието на своя народ, да, от войните и кръвопролитията и раздорите, които ставаха помежду им; и той беше за това словото да се известява на всички люде във всеки град; и виждайки, че сърцата на людете започват да се вкоравяват и че те започват да се обиждат от строгостта на словото, сърцето му беше извънредно наскърбено.",
                    "Ето защо, той накара синовете му да се съберат, за да може да даде на всеки един от тях поотделно задължението им относно нещата, принадлежащи на праведността. И ние имаме разказ за заповедите, които той им даде според собствения му летопис."
                ]
            },
            {
                "url": "https://www.lds.org/scriptures/bofm/alma/36?lang=bul",
                "name": "Глава 36",
                "summary": [
                    "Алма свидетелства на Еламан за обръщането си, след като е видял ангел. Той страда с мъките на прокълната душа; той зове името на Исус и след това бива роден от Бога. Сладка радост изпълва душата му. Той вижда множества ангели, славещи Бога. Мнозина от обърнатите са вкусили и видели това, което той е изпитал и видял. Около 74 г. пр. Хр."
                ],
                "verses": [
                    "Сине мой, надай ухо на словата ми, защото аз ти се заклевам, че доколкото спазваш заповедите Божии, ти ще преуспяваш в страната.",
                    "Аз бих желал да вършиш това, което аз съм вършил, спомняйки си за пленничеството на бащите ни; защото те бяха в робство и никой не можеше да ги избави, освен Богът на Авраам, Богът на Исаак и Богът на Яков; и Той наистина ги избави от страданията им.",
                    "И сега, о, сине мой Еламане, ето, ти си в младостта си и затова аз те моля да чуеш словата ми и да се поучиш от мене; понеже знам, че всеки, който се уповава на Бога, ще бъде подкрепен в изпитанията си и в грижите си, и в страданията си и ще бъде вдигнат в последния ден.",
                    "И аз не бих желал да мислиш, че знам това от мен самия — не е от телесното, а от духовното, не от плътския ум, а от Бога.",
                    "Сега ето, аз ти казвам, че ако не бях се родил от Бога, нямаше да знам тези неща; но Бог ми ги стори знайни чрез устата на светия Си ангел, а не по моя собствена заслуга.",
                    "Защото аз обикалях заедно със синовете на Мосия и търсех да унищожа църквата Божия; но ето, Бог изпрати светия Си ангел да ни спре на пътя.",
                    "И ето, той ни проговори с глас, подобен на гръмотевица, и цялата земя под краката ни се разтресе; и всички ние паднахме на земята, защото страхът от Господа ни връхлетя.",
                    "Но ето, гласът ми каза: Стани. И аз станах, изправих се и видях ангела.",
                    "И той ми каза: Ако ти самият не искаш да бъдеш унищожен, не търси повече да унищожаваш църквата Божия.",
                    "И стана така, че аз паднах на земята; и в продължение на три дена и три нощи не можех да отворя устата си, нито можех да ползвам крайниците си.",
                    "И ангелът ми каза повече неща, които бяха чути от братята ми, но аз не ги чух, понеже след като чух словата: Ако ти самият не искаш да бъдеш унищожен, не търси повече да унищожаваш църквата Божия, аз бях обхванат от такъв голям страх и удивление да не би да бъда унищожен, че паднах на земята и не чух нищо повече.",
                    "И бях раздиран от вечно мъчение, защото душата ми се терзаеше до най-голяма степен и се раздираше от всички мои грехове.",
                    "Да, аз си спомних всички мои грехове и беззакония, за които бях измъчван от болките на пъкъла; да, аз видях, че се бях разбунтувал срещу своя Бог и че не бях спазвал Неговите свети заповеди.",
                    "Да, аз бях убил много от чедата Му или по-скоро ги бях отвел към унищожение; да, и накрая беззаконията ми бяха толкова големи, че самата мисъл да се явя в присъствието на моя Бог раздираше душата ми с неизразим ужас.",
                    "О, помислих си аз, да бих могъл да се махна и да изчезна като душа и тяло, за да не бъда заведен да застана в присъствието на моя Бог и бъда съден за делата си.",
                    "И сега, в продължение на три дена и три нощи бях раздиран тъкмо с мъките на прокълната душа.",
                    "И стана така, че докато бях тъй раздиран от мъчения и бях изтерзан от спомена за многобройните си грехове, ето, аз си спомних, че бях чул баща ми да пророкува на людете относно пришествието на един Исус Христос, Син Божий, за да извърши единение за греховете на света.",
                    "Сега, веднага щом тази мисъл влезе в ума ми, аз извиках в сърцето си: О, Исусе, Ти, Сине Божий, помилуй мене, който съм в жлъчната горчивина, обкръжен от вечните вериги на смъртта.",
                    "И сега, ето, щом помислих за това, не можах да си спомня повече болките си; да, не бях терзан повече от спомена за греховете си.",
                    "И о, каква радост и каква чудна светлина видях аз; да, душата ми се изпълни с радост, извънредна, каквато беше болката ми!",
                    "Да, казвам ти, сине мой, че няма нищо по-изключително и горчиво от болките ми. Да, аз ти казвам още, сине мой, че от друга страна, няма нищо по-изключително и по-сладко от моята радост.",
                    "Да, разбрах, че виждам Бога, тъй както баща ни Лехий Го е видял, седнал на трона Си, заобиколен от безбройни множества ангели, възпяващи и славещи техния Бог; да, и душата ми копнееше да бъде там.",
                    "Но ето, крайниците ми възвърнаха силата си и аз застанах на краката си, и засвидетелствах на людете, че се бях родил от Бога.",
                    "Да, и оттогава чак до ден днешен аз съм се трудил неспирно, та да мога да доведа души до покаяние; за да ги доведа да вкусят от извънредната радост, от която аз вкусих; за да могат и те да се родят от Бога, и да бъдат изпълнени със Светия Дух.",
                    "Да, и сега ето, о, сине мой, Господ ми дава велика радост от плода на трудовете ми.",
                    "Защото чрез словото, което Той ми даде, много люде се раждат от Бога и вкусват, тъй както аз вкусих, и виждат ясно с очите си, както и аз видях; затова те знаят за тези неща, за които говорих, както и аз знам; и знанието, което аз имам, е от Бога.",
                    "И аз съм бил подкрепян в изпитания и във всякакъв вид грижи, да, и във всякакъв вид страдания; да, Бог ме избави от тъмница, от окови и от смърт; да, аз се уповавам на Него и Той още ще ме избавя.",
                    "И аз знам, че в последния ден Той ще ме вдигне, за да заживея с Него в слава; да, и аз ще Го славя навеки, защото Той изведе бащите ни от Египет и Той погълна египтяните в Червеното море; и Той ги заведе чрез силата си в обетованата земя; да, и от време навреме ги избавяше от робство и пленничество.",
                    "Да, Той също изведе бащите ни от земята на Ерусалим; и също Той, чрез безкрайната Си сила, от време навреме, и чак до ден днешен ги избавя от робство и от пленничество; да, и аз винаги съм запазвал в паметта си тяхното пленничество; да, и ти също трябва да запазваш в паметта си, както и аз, тяхното пленничество.",
                    "Но ето, сине мой, това не е всичко; защото ти трябва да знаеш, тъй както аз знам, че доколкото спазваш заповедите Божии, ти ще преуспяваш в страната; и ти трябва да знаеш също, че доколкото не спазваш заповедите Божии, ти ще бъдеш отхвърлен от Неговото присъствие. Сега, това е според словото Му."
                ]
            },
            {
                "url": "https://www.lds.org/scriptures/bofm/alma/37?lang=bul",
                "name": "Глава 37",
                "summary": [
                    "Плочите от пиринч и други писания са запазени, за да водят душите към спасение. Яредитите са унищожени поради нечестието си. Техните тайни клетви и завети трябва да се запазят скрити от людете. Съветвайте се с Господа за всички ваши дела. Както Лиахоната е водела нефитите, така словото на Христа води човеците към вечен живот. Около 74 г. пр. Хр."
                ],
                "verses": [
                    "И сега, сине мой Еламане, аз ти заповядвам да вземеш летописите, които ми бяха поверени.",
                    "И ти заповядвам също да водиш летопис на този народ, според както аз сторих върху плочите на Нефи и да запазиш свети всички тези неща, които аз пазих, тъкмо както аз ги пазих; защото те се пазят свети с мъдра цел.",
                    "И тези плочи от пиринч, които съдържат тези издълбавания, върху които са записани светите писания и родословието на праотците ни тъкмо от началото,",
                    "ето, беше пророкувано от бащите ни, че те трябва да бъдат пазени и предавани от едно поколение на друго, и че ще бъдат съхранени и запазени чрез ръката Господна, докато достигнат до всеки народ, племе, език и люде, за да познаят те тайнствата, които се съдържат в тях.",
                    "И сега, ето, ако се съхраняват, те трябва да запазят блясъка си; да, и те ще запазят блясъка си, също както и всички други плочи, които съдържат това, което е свято писание.",
                    "Сега, ти може да предположиш, че това е безумие от моя страна; но ето, аз ти казвам, че великите дела се осъщестяват чрез малки и прости средства; и в много случаи малки неща объркват мъдрите.",
                    "И Господ Бог действа чрез средства, за да осъществи великите Си и вечни цели; и чрез дребни средства Господ обърква мъдрите и осъществява спасението на много души.",
                    "И сега, досега по мъдростта Божия тези неща са били запазени; защото ето, те увеличиха паметта на този народ и убедиха мнозина в заблудата на техните пътища, и ги доведоха до знанието за техния Бог, за спасението на душите им.",
                    "Да, и аз ти казвам, че ако тези неща, които тези летописи върху тези плочи съдържат, ги нямаше, Амон и братята му нямаше да успеят да убедят толкова много хиляди от ламанитите в неправилността на преданието на бащите им; да, тези летописи и техните слова ги доведоха до покаяние; сиреч, те ги доведоха до знанието за Господа техния Бог и до това да се радват в Исуса Христа, техния Изкупител.",
                    "И кой знае дали те няма да бъдат средството за довеждането на много хиляди от тях, да, и също много хиляди от техните коравовратни братя, нефитите, които сега вкоравяват сърцата си в грях и беззакония, до знанието за техния Изкупител.",
                    "Сега обаче, тези тайнства не са ми още открити напълно; ето защо, аз ще се въздържа.",
                    "И ще е достатъчно само да кажа, че те са запазени с мъдра цел, която цел е позната на Бога; защото Той обмисля всичките Си дела с мъдрост и пътеките Му са прави, а ходът Му е един вечен кръг.",
                    "О, помни, помни, сине мой Еламане, колко строги са заповедите Божии. И Той каза: Ако пазите Моите заповеди, ще преуспявате в страната; но ако вие не пазите Неговите заповеди, ще бъдете отхвърлени от присъствието Му.",
                    "И сега, помни сине мой, че Бог ти се довери за тези неща, които са свещени, и които Той е запазил свещени, и които Той ще съхрани и запази за Негова мъдра цел, та да може да покаже силата Си на бъдещите поколения.",
                    "И сега, ето, аз ти казвам чрез духа на пророчеството, че ако прегрешиш заповедите Божии, ето, тези неща, които са свещени, ще ти бъдат отнети чрез силата Божия и ти ще бъдеш предаден на Сатана, за да те разнесе той като плява на вятър.",
                    "Но ако спазваш заповедите Божии и постъпваш с тези неща, които са свещени, според както Господ ти заповяда (защото ти трябва да се обръщаш към Господа за всяко нещо, което трябва да направиш с тях), ето, никаква сила, нито на земята, нито в пъкъла, не може да ти ги отнеме, защото Господ е силен да изпълнява всички Свои слова.",
                    "И Той ще изпълни всички Свои обещания, които ще ти даде, защото Той изпълни обещанията Си, които даде на бащите ни.",
                    "Защото Той им обеща да съхрани тези неща за Своя мъдра цел, за да може да покаже силата Си на бъдещите поколения.",
                    "И сега, ето, една Своя цел Той изпълни, тъкмо като възстанови много хиляди ламанити в знанието за истината; и в тях Той показа силата Си; и Той все още ще показва силата Си в тях на бъдещите поколения; ето защо, те ще бъдат запазени.",
                    "Ето защо, аз ти заповядвам, сине мой Еламане, да бъдеш усърден в изпълнението на всичките ми слова и да бъдеш прилежен в спазването на заповедите Божии, тъй както са записани.",
                    "И сега, ще ти говоря относно онези двадесет и четири плочи; пази ги, тъй че мистериите, делата на мрака и тайните им дела или тайните дела на онзи народ, който е бил унищожен, да не бъдат изявени на този народ; да, всички техни убийства и грабежите им, и плячкосванията, и всичките им нечестия и мерзости да не бъдат изявени на този народ; да, запази също и тези тълкуватели.",
                    "Защото ето, Господ видя, че Неговият народ започна да върши тъмни дела, да, тайни убийства и мерзости; ето защо, Господ каза, че ако не се покаят, те ще бъдат унищожени от лицето на земята.",
                    "И Господ каза: Ще приготвя на Моя служител Газалем камък, който ще излъчва светлина в тъмнината, за да разкрия на Моя народ, който Ми служи, за да мога да им разкрия делата на братята им, да, тайните им дела, техните дела на мрака, и нечестието и мерзостите им.",
                    "И сега, сине мой, тези тълкуватели бяха приготвени, за да може да се изпълни словото Божие, което Той изрече, казвайки:",
                    "Ще изкарам наяве, от тъмнината на светло, всичките им тайни дела и мерзости; и ако те не се покаят, ще ги изтребя от лицето на земята; и ще изкарам наяве и на светло всички техни тайни и мерзости на всеки народ, който ще притежава от сега нататък тази страна.",
                    "И сега, сине мой, ние виждаме, че те не се покаяха; ето защо, бяха унищожени и тъй се изпълни словото Божие; да, тайните им мерзости излязоха наяве от тъмнината и ни бяха разкрити.",
                    "И сега, сине мой, аз ти заповядвам да запазиш скрити всички техни клетви и заветите им, и съглашенията им в тайни мерзости; да, и всичките им знаци, и изумленията им ти ще запазиш скрити от този народ, тъй че да не ги знаят, за да не би случайно също да изпаднат в мрак и да бъдат унищожени.",
                    "Защото ето, има проклятие върху цялата тази земя, че съгласно силата Божия, унищожение ще сполети всички онези, които вършат тъмни дела, когато узреят напълно; затова аз желая този народ да не бъде унищожен.",
                    "Ето защо, ти ще пазиш скрити тези тайни планове на клетвите им и заветите им от този народ и ще им сториш знайни само тяхното нечестие и убийствата им, и мерзостите им; и ти ще ги учиш да се отвращават от такова нечестие, мерзости и убийства; и ще ги учиш също, че тези люде са били унищожени заради тяхното нечестие, мерзости и убийства.",
                    "Защото ето, те убиха всички пророци Господни, които дойдоха сред тях да им изявяват относно техните беззакония; и кръвта на тези, които те убиха, зовеше към Господа Техния Бог за отмъщение върху техните убийци; и тъй, възмездията Божии сполетяха тези, които вършеха тъмнина и тайни заговори.",
                    "Да, и проклета да бъде земята во веки веков заради онези, които вършат тъмнина и тайни заговори, чак до унищожение, освен ако не се покаят, преди да бъдат напълно узрели.",
                    "И сега, сине мой, помни словата, които ти казах; не доверявай тези тайни планове на този народ, но го учи на вечна омраза към греха и беззаконието.",
                    "Проповядвай им покаяние и вяра в Господа Исуса Христа; учи ги да се смиряват и да бъдат кротки и смирени по сърце; учи ги да устояват на всички изкушения на дявола с вярата си в Господа Исуса Христа.",
                    "Учи ги никога да не се уморяват от добри дела, но да бъдат кротки и смирени по сърце; защото такива ще намерят покой на душите си.",
                    "О, помни, сине мой, и учи се на мъдрост в твоята младост; да, учи се в младостта си да пазиш заповедите Божии.",
                    "Да, и призовавай Бога за всичко, от което имаш нужда; да, нека делата ти бъдат за Господа и където и да отидеш, отивай с Господа; да, отправяй всички твои мисли към Господа; да, нека любовта на сърцето ти бъде в Господа навеки.",
                    "Съветвай се с Господа във всичките си дела и Той ще те упътва за добро; да, когато си лягаш вечер, лягай си в Господа, за да бди Той над тебе в съня ти; и когато ставаш сутрин, нека сърцето ти бъде изпълнено с благодарности към Бога; и ако правиш това, ти ще бъдеш вдигнат в последния ден.",
                    "И сега, сине мой, имам да ти кажа нещо за предмета, който бащите ни наричаха топка или пътеводител; бащите ни го наричаха също Лиахона, което изтълкувано означава компас; и Господ го приготви.",
                    "И ето, никой човек не може да изработи изделие с такава изкусна изработка. И ето, то беше приготвено, за да покаже на бащите ни пътя, по който трябва да пътуват в пустошта.",
                    "И то работеше за тях според вярата им в Бога; ето защо, когато те имаха вяра, че Бог може да накара онези вретена да посочват пътя, по който трябва да вървят, ето, това биваше сторено; ето защо, те имаха това чудо, както и много други чудеса, извършени чрез силата Божия ден след ден.",
                    "При все това, понеже тези чудеса се извършваха с дребни средства, то им показа чудни дела. Те бяха лениви и забравиха да упражняват вяра и усърдие, и тогава тези чудни дела секваха, и те не напредваха в пътуването си.",
                    "Ето защо, те се забавиха в пустошта и не пътуваха по правия път, и бяха тормозени от глад и жажда заради прегрешенията си.",
                    "И сега, сине мой, аз бих желал да разбереш, че тези неща не остават без сянка; понеже бащите ни бяха лениви да се вслушват в този компас (сега тези неща бяха материални), те не преуспяваха; и тъкмо тъй става и с духовните неща.",
                    "Защото ето, така лесно е да се вслушваш в словото на Христа, което ще ти посочи прав път към вечното блаженство, както беше лесно за бащите ни да се вслушат в този компас, който им посочваше прав път към обетованата земя.",
                    "И сега, казвам аз, няма ли символ в това нещо? Защото както този пътеводител заведе бащите ни, които следваха неговото направление, в обетованата земя, така сигурно и словата на Христа, ако ние следваме тяхното направление, ще ни заведат отвъд тази долина на скърби в една по-добра земя на обет.",
                    "О, сине мой, нека да не бъдем лениви поради това, че пътят е лесен; защото тъй се случи с бащите ни; защото тъй им беше приготвено, че ако пожелаят да погледнат, да могат да живеят; тъй е и с нас. Пътят е приготвен и ако погледнем, може да живеем навеки.",
                    "И сега, сине мой, гледай да се грижиш за тези свещени неща, да, гледай да следваш Бога и бъди жив. Иди при този народ, провъзгласи словото и бъди благоразумен. Сине мой, сбогом!"
                ]
            },
            {
                "url": "https://www.lds.org/scriptures/bofm/alma/38?lang=bul",
                "name": "Глава 38",
                "summary": [
                    "Сивелон е преследван заради праведността му. Спасението е в Христа, Който е животът и светлината на света. Обуздавай всички твои страсти. Около 74 г. пр. Хр."
                ],
                "verses": [
                    "Сине мой, надай ухо на словата ми, защото аз казвам, тъкмо както казах на Еламан, че доколкото спазваш заповедите Божии, ще преуспяваш в страната; но доколкото не спазваш заповедите Божии, ти ще бъдеш отхвърлен от Неговото присъствие.",
                    "И сега, сине мой, уверен съм, че ще имам голяма радост в тебе, поради твоята непоколебимост и вярност на Бога; и тъй както започна в младостта си да гледаш към Господа твоя Бог, тъкмо тъй се надявам да продължиш в спазването на Неговите заповеди; защото благословен е този, който устои до края.",
                    "Казвам ти, сине мой, аз вече имах голяма радост в тебе, поради твоята вярност и усърдие, търпението ти и дълготърпението ти към народа на зорамитите.",
                    "Защото знам, че ти беше в окови; да, знам също, че са те замеряли с камъни заради словото; и ти понасяше всички тези неща с търпение, понеже Господ беше с тебе; и сега ти знаеш, че Господ те избави.",
                    "И сега, сине мой Сивелоне, бих желал да запомниш, че колкото пъти се довериш на Бога, толкова пъти ще бъдеш избавян от изпитанията ти, трудностите ти и страданията ти, и ще бъдеш вдигнат в последния ден.",
                    "Сега, сине мой, не бих желал да си мислиш, че аз знам от мене си всички тези неща, но Духът Божий, Който е в мен, е Този, Който ми открива всичко това; защото ако не бях роден от Бога, нямаше да познавам тези неща.",
                    "Но ето, Господ във великата Си милост изпрати Негов ангел да ми изяви, че трябва да спра унищожителното си дело сред Неговия народ; да, и аз се видях с един ангел лице в лице и той ми проговори, и гласът му беше като гръмотевица и разтърси цялата земя.",
                    "И стана така, че в продължение на три дни и три нощи аз бях в най-горчивата болка и мъка на душата си; и аз не получих опрощение на греховете си, докато не призовах Господа Исуса Христа за милост. И ето, аз Го призовах и намерих мир за душата си.",
                    "И сега, сине мой, аз ти казах това, за да се научиш на мъдрост и да научиш от мене, че няма друг път или средство, чрез което човек може да бъде спасен, а само в и чрез Христа. Ето, Той е животът и светлината на света. Ето, Той е Словото на истината и праведността.",
                    "И сега, ти вече започна да поучаваш на словото и тъкмо тъй аз бих желал да продължиш да поучаваш; и аз бих желал да бъдеш усърден и умерен във всички неща.",
                    "Гледай да не се издигнеш в гордост; да, гледай да не се хвалиш със собствената си мъдрост, нито с многото си сила.",
                    "Употребявай смелост, но не и надменност; и гледай също да обуздаваш всичките си страсти, за да можеш да бъдеш изпълнен с любов; гледай да се въздържаш от ленивост.",
                    "Не се моли като зорамитите, защото ти видя, че те се молят, за да бъдат чути от човеците и за да ги хвалят за мъдростта им.",
                    "Не казвай: О, Боже, благодаря Ти, че ние сме по-добри от нашите братя; но по-скоро кажи: О, Господи, прости ми, че съм недостоен и си спомни с милост за братята ми; да, признавай по всяко време недостойнството си пред Бога.",
                    "И дано Господ да благослови душата ти и те приеме в царството Си в последния ден, за да седнеш в мир. Сега иди, сине мой, и проповядвай словото на този народ. Бъди благоразумен. Сине мой, сбогом!"
                ]
            },
            {
                "url": "https://www.lds.org/scriptures/bofm/alma/39?lang=bul",
                "name": "Глава 39",
                "summary": [
                    "Половият грях е мерзост. Греховете на Кориантон пречат на зорамитите да възприемат словото. Христовото изкупление има обратна сила за спасяване на верните, живели преди Неговото изкупление. Около 74 г. пр. Хр."
                ],
                "verses": [
                    "И сега, сине мой, на тебе имам да кажа нещо повече от това, което казах на брат ти; защото ето, не забеляза ли постоянството на брат ти, верността и усърдието му в спазване на заповедите Божии? Ето, не ти ли даде той добър пример?",
                    "Защото ти не обръщаше толкова много внимание на словата ми като брат ти, когато бяхме сред народа на зорамитите. Сега това е, което имам против тебе. Ти продължаваше да се хвалиш със силата и мъдростта си.",
                    "И това не е всичко, сине мой. Ти направи нещо, което много ме огорчи; защото ти изостави служението и отиде в земята Сирон в пределите на ламанитите, следвайки блудницата Изабела.",
                    "Да, тя прелъсти сърцата на мнозина; но това не беше извинение за тебе, сине мой. Ти трябваше да мислиш за служението, което ти беше поверено.",
                    "Не знаеш ли, сине мой, че тези неща са мерзост в очите Господни? Да, най-гнусният грях след проливането на невинна кръв или отричането на Светия Дух.",
                    "Защото ето, ако ти отречеш Светия Дух, след като веднъж Той е имал място в тебе, да, и знаеш, че Го отричаш, да, това е грях, който е непростим; да, всеки, който убива против светлината и знанието Божие, няма лесно да може да се сдобие с опрощение; да, аз ти казвам, сине мой, че няма да му е лесно да се сдобие с опрощение.",
                    "И сега, сине мой, да беше дал Бог ти да не си виновен за толкова голямо престъпление, нямаше да припомням твоите престъпления и нямаше да терзая душата ти, ако не беше за твое добро.",
                    "Но ето, ти не можеш да скриеш престъпленията си от Бога; и ако не се покаеш, те ще останат свидетелство против тебе в последния ден.",
                    "Сега, сине мой, аз бих желал да се покаеш, да изоставиш греховете си и да не следваш повече страстите на очите си, но да отречеш всички тези неща; защото ако не направиш това, ти не ще можеш да наследиш по никакъв начин царството Божие. О, помни и се заеми със себе си, за да отречеш всички тези неща.",
                    "И аз ти заповядвам да се заемеш с това и да се съветваш с по-големите ти братя в твоите начинания; понеже ето, ти си млад и се нуждаеш от помощта на братята ти. Вслушвай се в съветите им.",
                    "Не се оставяй да бъдеш подведен от нещо суетно или безумно; не позволявай на дявола да отклони сърцето ти отново по тези нечестиви блудници. Ето, о, сине мой, какво голямо беззаконие докара ти на зорамитите; защото след като видяха поведението ти, те не пожелаха да повярват на словата ми.",
                    "И сега, Духът Господен ми казва: Заповядай на чедата си да вършат добро, за да не би да отведат сърцата на много люде към унищожение; ето защо, аз ти заповядвам, сине мой, със страх от Бога, да се въздържаш от беззаконията си.",
                    "И да се обърнеш към Господа с целия си ум, мощ и сила; и да не подвеждаш сърцата на никого повече да върши нечестие; но по-скоро се върни при тях и признай грешките си и неправдата, която си сторил.",
                    "Не търси нито богатства, нито суетните светски неща; защото ето, не можеш да ги отнесеш със себе си.",
                    "И сега, сине мой, аз бих ти казал нещо относно пришествието на Христа. Аз ти казвам, че Този е, Който със сигурност ще дойде да отнесе греховете от света; да, Той идва да извести благовестието за спасението на Своя народ.",
                    "И сега, сине мой, това беше служението, за което ти беше призован, да изявиш това благовестие на този народ, за да подготвиш съзнанието му; или по-скоро за да ги споходи спасението, та да поготвят съзнанието на децата си да чуят словото по времето на Неговото пришествие.",
                    "И сега, аз ще успокоя малко духа ти по този въпрос. Ето, ти се чудиш защо тези неща трябва да се знаят толкова дълго преди да станат. Ето, аз те питам, една душа сега не е ли също толкова скъпоценна за Бога, колкото ще бъде една душа по времето на Неговото пришествие?",
                    "Не е ли също така необходимо планът на изкуплението да бъде разкрит на този народ, а също и на техните деца?",
                    "Не е ли също толкова лесно за Господа сега да изпрати ангела Си да ни изяви това благовестие, колкото и на нашите деца или пък след времето на Неговото пришествие?"
                ]
            },
            {
                "url": "https://www.lds.org/scriptures/bofm/alma/40?lang=bul",
                "name": "Глава 40",
                "summary": [
                    "Христос осъществява възкресението на всички човеци. Праведните покойници отиват в рая, а грешните — във външния мрак в очакване на деня на тяхното възкресение. Във Възкресението всички неща ще бъдат възстановени на своята съответна и съвършена снага. Около 74 г. пр. Хр."
                ],
                "verses": [
                    "Сега, сине мой, има още нещо, което бих ти казал, понеже забелязвам, че умът ти е обезпокоен относно възкресението на мъртвите.",
                    "Ето, аз ти казвам, че няма възкресение, или бих казал с други слова, че това смъртно тяло не ще се облече в безсмъртие, че това тление не ще се облече в нетление, докато Христос не дойде.",
                    "Ето, Той осъществява възкресението на мъртвите. Но ето, сине мой, възкресението още не е осъществено. Сега, аз ти разкривам едно тайнство; при все това, обаче, има много тайнства, които се пазят скрити, тъй че никой не ги познава, освен самият Бог. Но ще ти покажа нещо, за което усърдно разпитвах Бога, за да мога да го науча — това е относно възкресението.",
                    "Ето, има определено време, когато всички ще излязат от мъртвите. Сега, кога ще дойде това време никой не знае; но Бог знае времето, което е определено.",
                    "Сега, няма значение дали ще има едно време или второ време, или трето време, когато човеците ще излязат от мъртвите; защото Бог знае всички тези неща; но достатъчно ми е да знам, че това е тъй: че има определено време, когато всички ще се вдигнат от мъртвите.",
                    "Сега, по необходимост трябва да има промеждутък между времето на смъртта и времето на възкресението.",
                    "И сега, аз бих попитал, какво става с душите на човеците от това време на смъртта до времето, определено за възкресението.",
                    "Сега, няма значение дали има повече от едно време, определено за човеците да се вдигнат; защото всички не умират наведнаж и това няма значение; всичко това е като един ден за Бога и времето се измерва само от човеците.",
                    "Ето защо, има определено време, когато човеците ще се вдигнат от мъртвите; и има промеждутък между времето на смъртта и възкресението. И сега, това, за което усърдно съм питал Господа, за да го науча, е какво става с душите на човеците в този промеждутък от време; и ето това е, което сега знам.",
                    "И когато дойде времето, когато всички ще се вдигнат, те ще узнаят, че Бог познава всички времена, определени за човека.",
                    "Сега, относно състоянието на душата между смъртта и възкресението: Ето, беше ми сторено знайно от един ангел, че духовете на всички човеци, след като напуснат смъртното тяло, да, духовете на всички човеци, били те добри или зли, се връщат при Този Бог, Който им даде живот.",
                    "И тогава ще стане така, че духовете на онези, които са праведни, ще бъдат приети в състояние на щастие, което се нарича рай, състояние на покой, състояние на мир, където те ще почиват от безпокойствата си и от всякакви грижи и скръб.",
                    "И тогава ще стане така, че духовете на нечестивите, да, на тези, които са зли — защото ето, те нямат нито част, нито дял от Духа Господен, защото ето, те избраха злите дела вместо добрите; ето защо, духът на дявола е влязъл в тях и влиза във владение на дома им — и те ще бъдат изхвърлени във външния мрак; и там ще има плач и ридание, и скърцане със зъби, и това заради собственото им беззаконие, увлечени в плен по волята на дявола.",
                    "Сега, това е именно състоянието на душите на нечестивите, да, в тъмнина и в състояние на страшно и ужасно очакване на огненото негодувание на гнева Божий върху тях; и тъй те остават в това състояние, както праведните остават в рая до времето на тяхното възкресение.",
                    "Сега, има някои, които са разбрали, че това състояние на щастие и това състояние на окаяност на душата преди възкресението е първото възкресение. Да, аз приемам, че то може да се нарече възкресение, въздигане на духа или на душата и тяхното предаване на щастие или окаяност, според словата, които бяха изречени.",
                    "И ето, казано е още, че има първо възкресение, възкресение на всички онези, които са били, които са, или които ще бъдат до възкресението на Христа от мъртвите.",
                    "Сега, ние не смятаме, че това първо възкресение, за което се говори по този начин, може да бъде възкресението на душите и тяхното предаване на щастие или окаяност. Ти не трябва да мислиш, че то означава това.",
                    "Ето, аз ти казвам, Не; но то означава обединяването отново на душата с тялото на онези от дните на Адам до възкресението на Христа.",
                    "Сега, дали душите и телата на онези, за които е говорено, ще бъдат обединени отново на един път, на нечестивите, както и на праведните, аз не казвам; но нека бъде достатъчно да кажа, че всички те излизат; или с други слова, тяхното възкресение става преди възкресението на онези, които умират след възкресението на Христа.",
                    "Сега, сине мой, аз не казвам, че тяхното възкресение става при възкресението на Христа; но ето, давам това като мое мнение, че душите и телата на праведните ще се обединят отново при възкресението на Христа и Неговото възнесение на небесата.",
                    "Но дали това ще стане при Неговото възкресение или след това, аз не казвам; но казвам само, че има известен промеждутък между смъртта и възкресението на тялото, и състояние на щастие или окаяност за душата до определеното от Бога време, когато мъртвите ще излязат и ще бъдат обединени отново, душата и тялото, и ще бъдат заведени да застанат пред Бога и съдени според делата им.",
                    "Да, това осъществява възстановяването на онези неща, за които е говорено чрез устата на пророците.",
                    "Душата ще бъде възстановена на тялото и тялото на душата; да, и всеки крайник, и всяка става ще бъдат възстановени към тялото си; да, дори косъм от главата не ще бъде изгубен; но всички неща ще бъдат възстановени на своята съответна и съвършена снага.",
                    "И сега, сине мой, това е възстановяването, за което е говорено чрез устата на пророците —",
                    "и тогава праведните ще сияят в царството Божие.",
                    "Но ето, ужасна смърт сполетява нечестивите; защото те умират според нещата, принадлежащи на нещата на праведността; понеже те са нечисти, а нищо нечисто не може да наследи царството Божие; но те са отхвърлени и осъдени да вземат от плодовете на техните трудове или дела, които са били зли; и те ще изпият утайките на горчива чаша."
                ]
            },
            {
                "url": "https://www.lds.org/scriptures/bofm/alma/41?lang=bul",
                "name": "Глава 41",
                "summary": [
                    "Във Възкресението човеците излизат до състояние на безкрайно щастие или на безкрайна окаяност. Нечестието никога не е било щастие. Плътските човеци са без Бог в света. Във възстановяването всеки човек получава отново качествата и присъщите особености, придобити в смъртността. Около 74 г. пр. Хр."
                ],
                "verses": [
                    "И сега, сине мой, имам да кажа нещо относно възстановяването, за което беше говорено; защото ето, някои са изопачили светите писания и поради това са се отклонили много. И аз усещам, че умът ти е обезпокоен от това. Но ето, аз ще ти го обясня.",
                    "Казвам ти, сине мой, че планът на възстановяването е необходима част от Божието правосъдие; защото е необходимост всички неща да бъдат възстановени в съответния си ред. Ето, необходимост е и е справедливо според силата и възкресението на Христа, душата на човека да бъде възстановена на тялото си и всяка част от тялото да му бъде възстановена.",
                    "И е необходимост за Божието правосъдие човеците да бъдат съдени според делата им; и ако делата им са били добри през този живот и желанията на сърцата им са били добри, в последния ден ще бъдат възстановени към онова, което е добро.",
                    "Но ако делата им са зли, те ще им бъдат възстановени за зло. Затова всички неща ще бъдат възстановени в съответния им ред, всяко нещо на своята естествена снага — смъртност, вдигната в безсмъртие, тление в нетление, вдигнати в безкрайно щастие, за да наследят царството Божие, или в безкрайна окаяност, за да наследят царството на дявола, едните от едната страна, другите от другата;",
                    "едните вдигнати в щастие според желанията им за щастие или за добро според желанията им за добро; а пък другите — в зло, според желанията им за зло; защото тъй както през целия ден са желали да вършат зло, тъй ще имат своята награда от зло, когато дойде нощта.",
                    "И тъй е от другата страна. Ако човек се е покаял за греховете си и желае праведност до края на дните си, тъкмо тъй той ще бъде също възнаграден в праведност.",
                    "Това са онези, които са изкупени от Господа; да, това са онези, които са изведени и които са освободени от онази безкрайна нощ на мрака; и тъй те ще застанат или ще паднат; защото ето, те са съдии на самите себе си дали да вършат добро или да вършат зло.",
                    "Сега, постановленията Божии са неизменни; ето защо, пътят е приготвен, та всеки, който желае, да може да ходи в него и да бъде спасен.",
                    "И сега, ето, сине мой, не рискувай още един път да оскърбиш твоя Бог по тези точки на учението, против които ти досега рискуваше да извършваш грях.",
                    "Не смятай, че понеже се говори за възстановяване, ти ще бъдеш възстановен от грях в щастие. Ето, аз ти казвам, че нечестието никога не е било щастие.",
                    "И сега, сине мой, всички човеци, които живеят в естествено или аз бих казал в плътско състояние, се намират в жлъчната горчивина и са в оковите на беззаконието; те са без Бога в света и са отишли против Божията природа; затова те са в състояние, противно на естеството на щастието.",
                    "И сега, означава ли думата възстановяване да се вземе нещо от естествено състояние и да се сложи в неестествено състояние, или да се сложи в състояние, противно на неговата природа?",
                    "О, сине мой, това не е така; но значението на думата възстановяване е да се върне отново зло за злото или плътско за плътското, дяволско за дяволското; добро за това, което е добро; праведно за това, което е праведно; справедливо за това, което е справедливо; милостиво за това, което е милостиво.",
                    "Ето защо, сине мой, гледай да си милостив към братята си; действай справедливо, съди праведно и непрестанно върши добро; и ако правиш всички тези неща, тогава ти ще получиш наградата си; да, милостта ще ти бъде възстановена отново; правосъдието ще ти бъде възстановено отново; и праведното съдене ще ти бъде възстановено отново; и доброто ти ще бъде възнаградено отново.",
                    "Защото това, което даваш, ще се върне отново при тебе и ще ти бъде възстановено; затова думата възстановяване осъжда по-пълно грешника и въобще не го оправдава."
                ]
            },
            {
                "url": "https://www.lds.org/scriptures/bofm/alma/42?lang=bul",
                "name": "Глава 42",
                "summary": [
                    "Смъртността е изпитателно време, което дава възможност на човека да се покае и да служи на Бога. Падението донесе телесна и духовна смърт на цялото човечество. Изкуплението идва чрез покаяние. Самият Бог извършва единение за греховете на света. Милостта е за онези, които се покаят. Всички останали са подложени на Божието правосъдие. Милостта идва поради Единението. Само истински покаялите се са спасени. Около 74 г. пр. Хр."
                ],
                "verses": [
                    "И сега, сине мой, аз усещам, че има още нещо, което безпокои мисълта ти и което не можеш да разбереш — това е относно правосъдието Божие при наказването на грешника; защото ти се опитваш да предположиш, че е несправедливо, че грешникът ще бъде предаден на състояние на окаяност.",
                    "Сега ето, сине мой, аз ще ти обясня това. Защото ето, след като Господ Бог изгони първите ни родители от Едемската градина да обработват земята, от която бяха взети — да, Той изпъди човека и постави на източния край на Едемската градина херувими и един пламтящ меч, който се въртеше на всички страни, за да пази дървото на живота.",
                    "Сега, ние виждаме, че човекът беше станал като Бог, знаещ доброто и злото; и за да не би да протегне така ръка и вземе също и от плода на дървото на живота, да яде от него и да живее навеки, Господ Бог постави херувими и пламтящия меч, за да не вземе той от плода.",
                    "И тъй, ние виждаме, че на човека беше дадено време, за да се покае, да, изпитателно време, време да се покае и да служи на Бога.",
                    "Защото ето, ако Адам беше протегнал незабавно ръката си и беше взел от плода на дървото на живота, той щеше да живее навеки според словото Божие, без да има промеждутък за покаяние; да, също и словото Божие щеше да бъде напразно и великият план за спасение щеше да бъде осуетен.",
                    "Но ето, определено беше човекът да умре, ето защо, тъй както те бяха отхвърлени от дървото на живота, тъй трябваше също да бъдат отхвърлени и от лицето на земята и човекът стана изгубен навеки, да, те станаха паднали люде.",
                    "И сега, ти виждаш от това, че нашите първи родители бяха отхвърлени и телесно и духовно от присъствието Господне; и тъй ние виждаме, че те станаха поданици на това да следват собствената си воля.",
                    "Сега ето, не беше необходимо човекът да бъде избавен от тази телесна смърт, защото това би унищожило великия план на щастието.",
                    "Ето защо, както душата не може никога да умре, а падението беше довело духовна смърт на цялото човечество, както и до телесна смърт, сиреч те бяха отхвърлени от присъствието Господне, стана необходимо цялото човечество да бъде избавено от тази духовна смърт.",
                    "И защото людете бяха станали плътски, похотливи и дяволски по природа, това изпитателно състояние стана за тях състояние на подготовка, стана едно подготвително състояние.",
                    "И сега, запомни, сине мой, ако не беше заради плана на изкуплението (слагайки го настрана), веднага след смъртта им техните души биха били окаяни, бидейки отхвърлени от присъствието Господне.",
                    "И сега, нямаше никакво средство да се избавят човеците от това състояние на падение, което човекът си навлече поради собственото си непокорство.",
                    "Ето защо, според правосъдието, планът на изкуплението би могъл да се осъществи единствено при условия на покаяние на човеците по време на това изпитателно състояние, да, в това подготвително състояние; защото без тези условия милостта не може да влезе в сила, без да унищожи делото на правосъдието. Сега, делото на правосъдието не може да бъде унищожено; ако беше тъй, Бог би престанал да бъде Бог.",
                    "И тъй, ние виждаме, че цялото човечество беше паднало и се намираше в ръцете на правосъдието; да, Божието правосъдие, което ги осъждаше да бъдат навеки отхвърлени от Неговото присъствие.",
                    "И сега, планът на милостта не може да бъде осъществен, освен ако не бъде извършено единението; затова самият Бог извършва единение за греховете на света, за да осъществи плана на милостта, за да задоволи изискванията на правосъдието, за да може Бог да бъде съвършен, справедлив Бог, а също и милостив Бог.",
                    "Сега, покаянието не можеше да споходи човеците, освен ако нямаше наказание, което също да е вечно, какъвто трябваше да бъде и животът на душата; наказание, намиращо се в противоположност на плана на щастието, което също да е толкова вечно, колкото животът на душата.",
                    "Сега, как можеше да се покае човек, освен ако не е прегрешил? И как може той да прегреши, ако няма закон? И как може да има закон, без да има наказание?",
                    "Сега, определено бе наказание и бе даден справедлив закон, който доведе до угризение на съвестта у човека.",
                    "Сега, ако нямаше даден закон — ако човек убие, той трябва да умре — щеше ли той да се страхува, че ще умре, ако убие?",
                    "И също, ако нямаше даден закон против греха, човеците нямаше да се страхуват да грешат.",
                    "И ако нямаше даден закон и човеците прегрешаваха, какво би могло да направи правосъдието или милостта, защото те не биха имали право над създанието?",
                    "Но има даден закон и определено наказание, има и дадено покаяние, над което покаяние милостта има право; иначе правосъдието има право над всяко създание и изпълнява закона, а законът налага наказанието; и ако не бе тъй, делата на правосъдието щяха да бъдат унищожени и Бог би престанал да бъде Бог.",
                    "Но Бог не престава да бъде Бог и милостта има право над покаялите се, а милостта идва поради единението; и единението осъществява възкресението на мъртвите; и възкресението на мъртвите връща човеците обратно в Божието присъствие; и тъй те са възстановени в Неговото присъствие, за да бъдат съдени според делата им, според закона и правосъдието.",
                    "Защото ето, правосъдието изпълнява всичките си изисквания, както и милостта има право над всичко, което ѝ принадлежи; и тъй само истински покаялите се са спасени.",
                    "Какво, да не би да смяташ, че милостта може да ограби правосъдието? Аз ти казвам: Не; ни най-малко. Ако това беше тъй, Бог би престанал да бъде Бог.",
                    "И тъй Бог осъществява Своите велики и вечни цели, които бяха приготвени от основаването на света. И тъй се осъществяват спасението и изкуплението на човеците, а също и тяхното унищожение и окаяност.",
                    "Затова, о сине мой, всеки, който иска да дойде, може да дойде и да пие от водите на живота свободно; и всеки, който не иска да дойде, същият не е заставен да дойде; но в последния ден ще му бъде възстановено според делата му.",
                    "Ако той е желаел да върши зло и не се е покаял в дните си, ето, зло ще му бъде сторено според Божието възстановяване.",
                    "И сега, сине мой, аз не искам да се оставиш да бъдеш смущаван от тези неща повече, а нека само греховете ти те смущават, което смущение ще те доведе до покаяние.",
                    "О, сине мой, не искам повече да отричаш Божието правосъдие. И не се опитвай и в най-малка степен да се извиняваш за греховете си, отричайки Божието правосъдие; но остави Божието правосъдие и милостта Му, и дълготърпението Му да имат пълна власт над сърцето ти; и нека това те сниши до земята в смирение.",
                    "И сега, о, сине мой, ти си призован от Бога да проповядваш словото сред този народ. И сега, сине мой, тръгни по пътя си, провъзгласявай словото с истина и разум, за да можеш да доведеш души до покаяние, та великият план на милостта да може да има право над тях. И дано Бог ти даде всичко тъкмо според словата ми. Амин."
                ]
            },
            {
                "url": "https://www.lds.org/scriptures/bofm/alma/43?lang=bul",
                "name": "Глава 43",
                "summary": [
                    "Алма и синовете му проповядват словото. Зорамитите и други нефитски отцепници стават ламанити. Ламанитите тръгват на война срещу нефитите. Мороний въоръжава нефитите със защитна броня. Господ разкрива на Алма стратегията на ламанитите. Нефитите защищават своите домове, свободи, семейства и религия. Войските на Мороний и Лехий обкръжават ламанитите. Около 74 г. пр. Хр."
                ],
                "verses": [
                    "И сега стана така, че синовете на Алма отидоха сред народа, за да му прогласяват словото. Самият Алма също не поиска да почива и също отиде.",
                    "Сега, ние няма да кажем повече относно тяхното проповядване, освен това, че те проповядваха словото и истината според духа на пророчеството и откровението; и те проповядваха според светия ред Божий, чрез който бяха призовани.",
                    "И сега, аз се връщам към разказа за войните между нефитите и ламанитите през осемнадесетата година от управлението на съдиите.",
                    "Защото ето, стана така, че зорамитите станаха ламанити; затова в началото на осемнадесетата година народът на нефитите видя, че ламанитите идват срещу им; ето защо, те започнаха приготовления за война; да, те събраха наедно войските си в земята Иерсон.",
                    "И стана така, че ламанитите пристигнаха с хилядите си; и навлязоха в земята Антионум, която е земята на зорамитите; и един човек на име Зарахемна беше водачът им.",
                    "И сега, тъй като амаликитите бяха с по-голямо предразположение към нечестивост и убийства от ламанитите, ето защо, Зарахемна назначи върховни военачалници на ламанитите и те всички бяха амаликити и зорамити.",
                    "Сега той направи това, за да съхрани омразата им към нефитите, за да ги доведе до покорство и да изпълни своите кроежи.",
                    "Защото ето, неговите кроежи бяха да подтикне ламанитите към гняв срещу нефитите; и той направи това, за да може да заграби голяма власт над тях, а също и за да може да се сдобие с власт над нефитите като ги доведе в робство.",
                    "И сега, намерението на нефитите беше да защитят земите си и домовете си, и жените си, и децата си, та да могат да ги запазят от ръцете на врагове си; и също за да могат да запазят правата си и привилегиите си, да, също и свободата си, за да могат да се покланят на Бога според желанията си.",
                    "Защото те знаеха, че ако паднат в ръцете на ламанитите, всеки, който се покланя на Бога в дух и в истина, на истинския и жив Бог, ламанитите щяха да го унищожат.",
                    "Да, те познаваха също и изключителната омраза на ламанитите към братята им, народа на Анти-Нефи-Лехий, който беше наречен народа на Амон — и те нямаше да вдигнат оръжията си, да, те бяха встъпили в завет и не искаха да го нарушат — ето защо, ако паднеха в ръцете на ламанитите, те щяха да бъдат унищожени.",
                    "А нефитите не искаха да допуснат те да бъдат унищожени; затова те им дадоха земи за тяхно наследство.",
                    "И народът на Амон даваше голяма част от имуществото си на нефитите за поддържането на техните войски; и тъй нефитите бяха заставени сами да устоят срещу ламанитите, които бяха смес от потомци на Ламан и Лемуил, и синовете на Исмаил, и всички онези, които се бяха отцепили от нефитите, като амаликитите, зорамитите и потомците на свещениците на Ной.",
                    "Сега, тези потомци бяха почти толкова многобройни, колкото и нефитите; и тъй нефитите бяха задължени да се противопоставят на братята си чак до кръвопролитие.",
                    "И стана така, че когато войските на ламанитите се бяха събрали наедно в земята Антионум, ето, войските на нефитите бяха готови да ги срещнат в земята Иерсон.",
                    "Сега, водачът на нефитите, сиреч, човекът, който беше назначен за върховен военачалник на нефитите, сега върховният военачалник пое командването на всички войски на нефитите, и името му беше Мороний;",
                    "и Мороний пое цялото командване и управление на войските им. И той беше само двадесет и пет годишен, когато беше назначен за върховен военачалник на войските на нефитите.",
                    "И стана така, че той срещна ламанитите в пределите на Иерсон; и людете му бяха въоръжени с мечове, криви ножове и всякакъв вид оръжия за война.",
                    "И когато войските на ламанитите видяха, че народът на Нефи беше подготвен от този Мороний с нагръдници и с щитове на ръцете, да, също и с шлемове, предпазващи главите им, и че те бяха също облечени с дебело облекло.",
                    "Сега, войската на Зарахемна не беше подготвена с никакви такива неща; те имаха само своите мечове, кривите си ножове, лъковете си и стрелите си, камъните и прашките си; и те бяха голи, препасани само с една кожа около слабините си; да, всички бяха голи, с изключение на зорамитите и амаликитите.",
                    "Но те не бяха въоръжени нито с нагръдници, нито с щитове, ето защо, се страхуваха извънредно от войските на нефитите заради броните им, при все че броят им беше толкова по-голям от този на нефитите.",
                    "Ето, сега стана така, че те не посмяха да дойдат срещу нефитите в пределите на Иерсон; ето защо, те напуснаха земята Антионум и отидоха в пустошта, като предприеха пътуването си из пустошта, далеч при извора на река Сидон, та да могат да се промъкнат в земята Манти и да завладеят страната; защото те не предполагаха, че войските на Мороний ще разберат накъде бяха тръгнали.",
                    "Но стана така, че щом те заминаха в пустошта, Мороний изпрати съгледвачи в пустошта да наблюдават стана им; и освен това, Мороний, който знаеше за пророчествата на Алма, изпрати определени люде при него, за да го помолят да попита Господа накъде да тръгнат войските на нефитите, за да се защитят от ламанитите.",
                    "И стана така, че словото Господне дойде до Алма и Алма уведоми пратениците на Мороний, че войските на ламанитите напредват по заобиколен път в пустошта, за да могат да отидат в земята Манти и да нападнат по-слабата част от народа. И тези пратеници отидоха и доставиха съобщението на Мороний.",
                    "Сега Мороний, като остави една част от войската си в Иерсон, да не би някак си част от ламанитите да дойде и да превземе града, взе останалата част от войската си и навлезе в земята Манти.",
                    "И той накара всички люде от тази част на страната да се съберат заедно и да се сражават срещу ламанитите, за да защитят земите и страната си, правата и свободите си; ето защо, те бяха готови за времето на идването на ламанитите.",
                    "И стана така, че Мороний заповяда на войската си да се укрие в долината близо до брега на река Сидон, който беше на запад от река Сидон в пустошта.",
                    "И Мороний постави съгледвачи наоколо, за да може да разбере кога ще дойде станът на ламанитите.",
                    "И сега, след като Мороний разбра намерението на ламанитите и че те възнамеряваха да унищожат братята си или да ги подчинят и доведат в робство, та да могат да установят царството си над цялата страна;",
                    "и знаейки също, че единственото желание на нефитите е да запазят земите си и свободата си, и църквата си, ето защо, той не сметна за грях те да се защитят чрез хитрост; затова научи чрез съгледвачите си какъв път ще хванат ламанитите.",
                    "Затова той раздели войската си и преведе една част в долината, и ги укри на изток и на юг от хълма Рипла;",
                    "а останалата част той укри в западната долина на запад от река Сидон и навътре в пределите на земята Манти.",
                    "И след като разположи тъй войската си по свое усмотрение, той беше готов да ги посрещне.",
                    "И стана така, че ламанитите възлязоха откъм север на хълма, където беше скрита част от войската на Мороний.",
                    "И когато ламанитите преминаха хълма Рипла, дойдоха в долината и започнаха да прекосяват река Сидон, войската, която беше укрита на юг от хълма, водена от един човек, чието име беше Лехий, излезе и обкръжи ламанитите на изток откъм тила им.",
                    "И стана така, че когато ламанитите видяха, че нефитите ги нападат в тил, те се обърнаха и започнаха да се сражават с войската на Лехий.",
                    "И делото на смъртта отпочна и от двете страни, но то беше по-ужасно от страната на ламанитите, защото голотата им беше изложена на тежките удари на нефитите от техните мечове и криви ножове, които носеха смърт почти с всеки удар.",
                    "Докато от другата страна, само отвреме навреме някой от нефитите падаше под удара на меч или от загуба на кръв, защото по-важните жизнени части на телата им бяха защитени от ударите на ламанитите от нагръдниците им, щитовете на ръцете им и шлемовете им; и тъй нефитите продължиха делото на смъртта сред ламанитите.",
                    "И стана така, че ламанитите се уплашиха от голямото унищожение сред тях и чак побягнаха към река Сидон.",
                    "И те бяха преследвани от Лехий и воините му; и подкарвани от Лехий към водите на Сидон, те прекосиха водите на Сидон. И Лехий задържа войските си на брега на река Сидон да не преминават.",
                    "И стана така, че Мороний и войската му пресрещнаха ламанитите в долината от другата страна на река Сидон и започнаха да ги нападат, и да ги избиват.",
                    "И ламанитите отново побягнаха пред тях към земята Манти; и те отново бяха пресрещнати от войските на Мороний.",
                    "Сега, този път ламанитите се сражаваха яростно; да, никога не е било известно ламанитите да са се сражавали с такава голяма сила, не, даже не и от началото.",
                    "И те бяха насърчавани от зорамитите и амаликитите, които бяха техни върховни военачалници и водачи, и от Зарахемна, който беше върховният им военачалник или техен върховен водач и командир; да, те се сражаваха като хали и много от нефитите бяха избити от ръцете им, да, защото те разцепиха на две много от шлемовете им и продупчиха много от нагръдниците им, и отсякоха много техни ръце; и тъй удряха ламанитите в свирепия си гняв.",
                    "При все това, нефитите бяха вдъхновявани да се бият от по-добро дело, понеже те не се сражаваха за монархия, нито за власт, а се сражаваха за домовете си и свободите си, за жените си и децата си и всичко свое, да, за ритуалите си за богослужение, и своята църква.",
                    "И те правеха това, което чувстваха, че е техен дълг и задължение пред Бога; защото Господ беше казал на тях, а и на бащите им: Докато не сте виновни за първо престъпление, нито за второ, вие няма да допуснете да бъдете избити от ръцете на враговете си.",
                    "И Господ беше казал още: Защитавайте семействата си чак до кръвопролитие. Затова по тази причина нефитите се сражаваха с ламанитите, за да защитят себе си и семействата си, и земите си, и страната си, и правата си, и религията си.",
                    "И стана така, че когато воините на Мороний видяха свирепостта и гнева на ламанитите, те бяха почти готови да отстъпят и да побегнат от тях. Но Мороний, разбирайки намерението им, изпрати пратеници и вдъхнови сърцата им с тези мисли — да, с мислите за земите им, за независимостта им, да, за свободата им от робство.",
                    "Тогава стана така, че те се обърнаха отново към ламанитите и призоваха в един глас Господа техния Бог за независимостта си и свободата си от робство.",
                    "И те започнаха да устояват на ламанитите със сила; и в същия този час, в който те призоваха Господа за тяхната независимост, ламанитите започнаха да бягат пред тях; и те бягаха чак до водите на Сидон.",
                    "Сега, ламанитите бяха по-многобройни, да, над два пъти повече от броя на нефитите; при все това те бяха подгонени дотолкова, че бяха събрани наедно в една група в долината на брега на река Сидон.",
                    "Затова войските на Мороний ги обкръжиха, да, дори от двете страни на реката, защото ето, на изток се намираха воините на Лехий.",
                    "Затова когато Зарахемна видя воините на Лехий на изток от река Сидон и войските на Мороний на запад от река Сидон и че бяха обкръжени от нефитите, те изпаднаха в ужас.",
                    "Сега Мороний, като видя техния ужас, заповяда на воините си да спрат да проливат кръвта им."
                ]
            },
            {
                "url": "https://www.lds.org/scriptures/bofm/alma/44?lang=bul",
                "name": "Глава 44",
                "summary": [
                    "Мороний заповядва ламанитите да сключват завет за мир или да бъдат унищожени. Зарахемна отхвърля предложението и битката се възобновява. Армиите на Мороний побеждават ламанитите. Около 74–73 г. пр. Хр."
                ],
                "verses": [
                    "И стана така, че те спряха и се оттеглиха на няколко крачки от тях. И Мороний каза на Зарахемна: Ето, Зарахемна, че ние не желаем да бъдем кръвожадни люде. Вие знаете, че сте в ръцете ни, но въпреки това, ние не желаем да ви избием.",
                    "Ето, ние не сме дошли да се сражаваме срещу вас, да проливаме вашата кръв, за да получим власт; нито пък желаем да наложим ярема на робството на когото и да било. Но това е истинската причина, поради която вие сте дошли срещу нас; да, и вие сте разгневени на нас заради религията ни.",
                    "Но сега вие виждате, че Господ е с нас; и виждате, че Той ви предаде в ръцете ни. И сега, аз бих желал да разберете, че това ни е дадено заради нашата религия и вярата ни в Христа. И сега, вие виждате, че не можете да унищожите тази наша вяра.",
                    "Вие виждате сега, че това е истинската вяра на Бога; да, вие виждате, че Бог ще ни поддържа, пази и предпазва, докато бъдем верни Нему и на нашата вяра и религия; и Господ никога няма да допусне да бъдем унищожени, освен ако не изпаднем в прегрешение и не се отречем от вярата си.",
                    "И сега, Зарахемна, аз ви заповядвам в името на този всемогъщ Бог, Който подкрепи ръката ни, за да придобием надмощие чрез вярата ни, религията ни и чрез ритуалите ни за богослужение, чрез църквата ни и заради святата подкрепа, която дължим на жените и децата ни, чрез свободата, която ни свързва със земите ни и със страната ни; да, също и чрез поддръжката на святото слово Божие, на което дължим цялото си щастие; и чрез всичко, което е най-скъпо за нас —",
                    "да, и това не е всичко; заповядвам ви заради цялото ви желание, което имате да живеете, да ни предадете всичките си оръжия за война и ние няма да се опитваме да пролеем вашата кръв, и ще пощадим живота ви, ако си тръгнете по пътя, и не идвате повече да воювате срещу нас.",
                    "И сега, ако не направите това, ето, вие сте в ръцете ни и аз ще заповядам на воините си да ви нападнат и да нанесат смъртоносни рани по телата ви, за да бъдете изтребени; и тогава ще видим кой ще има власт над този народ; да, ще видим кой ще бъде доведен в робство.",
                    "И сега стана така, че когато Зарахемна чу тези слова, той излезе напред и предаде меча си, кривия си нож и лъка си на Мороний, и му каза: Ето нашите оръжия за война; ние ще ви ги предадем, но няма да допуснем да ви се закълнем с клетва, която знаем, че ще нарушим, а също и децата ни; но вземете оръжията ни за война и ни пуснете да се оттеглим в пустошта; иначе ще задържим мечовете си и ще погинем или победим.",
                    "Ето, ние не сме от вашата вяра; и не вярваме, че Бог ни е предал в ръцете ви; но ние вярваме, че вашето лукавство е, което ви предпази от мечовете ни. Ето, вашите нагръдници и щитове ви предпазиха.",
                    "И сега, когато Зарахемна спря да говори, Мороний върна на Зарахемна меча и оръжията за война, които беше получил, казвайки: Ето, ще приключим със стълкновението.",
                    "Сега, не мога да си взема назад словата, които изрекох, ето защо, тъй както жив е Господ, вие не ще си заминете, освен ако не си заминете с клетва, че няма да се върнете да воювате отново срещу нас. Сега, тъй като сте в ръцете ни, ние или ще облеем земята с кръвта ви, или вие ще се подчините на условията, които предложих.",
                    "И сега, когато Мороний произнесе тези слова, Зарахемна взе обратно меча си и разгневен на Мороний се втурна напред, за да убие Мороний; но докато вдигаше меча си, ето, един от воините на Мороний го изби от ръцете му на земята и той се счупи от дръжката; и също нанесе удар на Зарахемна, тъй че му отряза скалпа, който падна на земята. И Зарахемна се отдръпна от тях и отиде сред войниците си.",
                    "И стана така, че войнът, който стоеше наблизо и който беше отрязъл скалпа на Зарахемна, вдигна скалпа за косите от земята, сложи го на върха на меча си и го протегна към тях, казвайки им с висок глас:",
                    "Тъкмо тъй, както този скалп падна на земята, който е скалпът на вашия вожд, тъй и вие ще паднете на земята, освен ако не предадете оръжията си за война и не си заминете със завет за мир.",
                    "Сега, имаше мнозина, които след като чуха тези слова и видяха скалпа на върха на меча, бяха обхванати от страх; и мнозина излязоха напред и положиха оръжията си за война в нозете на Мороний, и встъпиха в завет за мир с него. И всички, които встъпиха в завет, бяха пуснати да заминат в пустошта.",
                    "Сега стана така, че Зарахемна се разгневи извънредно и подтикна останалата част от воините си към гняв, за да се сражават по-силно срещу нефитите.",
                    "А сега Мороний се разгневи поради упоритостта на ламанитите; ето защо, той заповяда на людете си да ги нападнат и да ги избият. И стана така, че те започнаха да ги избиват; да, и ламанитите се сражаваха с мечовете си и с цялата си сила.",
                    "Но ето, голата им кожа и голите им глави бяха изложени на острите мечове на нефитите; да, ето, те бяха пронизвани и поразявани, да, и извънредно бързо падаха под мечовете на нефитите; и те започнаха да бъдат помитани, тъкмо както воинът на Мороний беше пророкувал.",
                    "Сега, когато Зарахемна видя, че скоро всички ще бъдат унищожени, извика силно на Мороний, като обеща, че той и людете му ще сключат завет за мир и че ако бъде пощаден животът на останалата част от тях, никога вече няма да дойдат да воюват срещу тях.",
                    "И стана така, че Мороний отново заповяда делото на смъртта сред людете да секне. И той взе оръжията за война на ламанитите и след като те бяха встъпили в завет за мир с него, беше им позволено да се оттеглят в пустошта.",
                    "Сега броят на мъртвите им беше толкова голям, че не беше изброен поради голямото им число; да, броят на мъртвите им беше изключително голям, както на нефитите, така и на ламанитите.",
                    "И стана така, че те хвърлиха мъртвите си във водите на Сидон, и те бяха отнесени и погребани в дълбините на морето.",
                    "И войските на нефитите или на Мороний се завърнаха и се прибраха по домовете и земите си.",
                    "И тъй свърши осемнадесетата година от управлението на съдиите над народа на Нефи. И тъй свършва летописът на Алма, който е написан върху плочите на Нефи."
                ]
            },
            {
                "url": "https://www.lds.org/scriptures/bofm/alma/45?lang=bul",
                "name": "Глава 45",
                "summary": [
                    "Еламан вярва в словата на Алма. Алма пророкува за унищожаването на нефитите. Той благославя и проклина земята. Подобно на Моисей, Алма може би е бил взет от Духа. В църквата нараства разногласие. Около 73 г. пр. Хр."
                ],
                "verses": [
                    "Ето, сега стана така, че народът на Нефи се зарадва извънредно, защото Господ отново ги беше избавил от ръцете на техните врагове; ето защо, те отдадоха благодарности на Господа, техния Бог; да, и те постиха, и се молиха много, и се покланяха на Бога с извънредно голяма радост.",
                    "И стана така, че през деветнадесетата година от управлението на съдиите над народа на Нефи, Алма дойде при сина си Еламан и му каза: Вярваш ли в словата, които ти казах относно летописите, които са били водени?",
                    "И Еламан му каза: Да, вярвам.",
                    "И Алма каза отново: Вярваш ли в Исуса Христа, Който ще дойде?",
                    "И той каза: Да, вярвам във всички слова, които ти си изрекъл.",
                    "И Алма му каза отново: Ще спазваш ли моите заповеди?",
                    "И той каза: Да, ще спазвам твоите заповеди с цялото си сърце.",
                    "Тогава Алма му каза: Благословен си ти; и Господ ще те направи да преуспееш в тази земя.",
                    "Но ето, аз имам да пророкувам за нещо; но това, което ще ти пророкувам, ти няма да изявяваш; да, това, което ще ти пророкувам, не бива да се изявява, чак докато не се изпълни пророчеството; ето защо, запиши словата, които ще ти кажа.",
                    "И това са словата: Ето, според духа на пророчеството, който е в мене, аз чувствам, че същият този народ, нефитите, ще започнат да чезнат в неверие четиристотин години след времето, когато Исус Христос им се яви.",
                    "Да, и тогава те ще видят войни и мор, да, глад и кръвопролитие, чак докато народът на Нефи изчезне.",
                    "Да, и това, понеже те ще зачезнат в неверие и ще изпаднат в дела на мрака, в похотливост и във всякакъв вид беззакония; да, аз ти казвам, че понеже те ще грешат срещу такава великолепна светлина и такова познание, да, аз ти казвам, че от този ден нататък дори всички от четвъртото поколение не ще са преминали, когато ще настъпи това велико беззаконие.",
                    "И когато този велик ден дойде, ето идва много скоро времето когато онези, които са сега, или потомството на онези, които сега се числят към народа на Нефи, не ще бъдат повече причислявани сред народа на Нефи.",
                    "Но всички тези, които останат и не бъдат погубени в този велик и страшен ден, ще бъдат причислени към ламанитите и ще станат като тях, всички, с изключение на неколцина, които ще бъдат наречени ученици на Господа; и тях ламанитите ще преследват, докато не изчезнат. И сега, поради беззаконието, това пророчество ще бъде изпълнено.",
                    "И сега стана така, че след като Алма каза тези неща на Еламан, той го благослови, а също и другите си синове; и той благослови също земята заради праведните.",
                    "И той каза: Тъй казва Господ Бог — проклета ще бъде земята, да, тази земя, до унищожението на всеки народ, племе, език и люде, които вършат нечестие, когато бъдат напълно узрели; и както го казах, тъй ще бъде; защото това е проклятието и благословията Божия над земята; защото Господ не може да гледа на греха и с най-малка степен на позволение.",
                    "И сега, след като Алма каза тези слова, той благослови църквата, да, всички онези, които щяха оттогава нататък да стоят здраво във вярата.",
                    "И след като Алма стори това, напусна земята Зарахемла, като че ли на път за земята Мелик. И стана така, че нищо повече не се чу за него; относно смъртта му и погребението му ние не знаем нищо.",
                    "Ето това е, което знаем: че той беше праведен човек; а в църквата се разпространи мълвата, че той е вдигнат от Духа или погребан от ръката Господна тъкмо както Моисей; но ето, писанията казват, че Господ е взел Моисей при себе Си; и ние мислим, че Той е приел и Алма при себе Си в духа; поради тази причина ние не знаем нищо относно неговата смърт и погребението му.",
                    "И сега стана така, че в началото на деветнадесетата година от управлението на съдиите над народа на Нефи, Еламан отиде сред народа, за да им известява словото.",
                    "Защото ето, поради войните, които имаха с ламанитите, и поради многобройните им дребни разногласия и смутове сред людете, стана нужно словото Божие да бъде провъзгласявано, да, и да бъде установен ред из цялата църква.",
                    "Ето защо, Еламан и братята му заминаха да установяват наново църквата из цялата земя, да, във всеки град из цялата земя, притежавана от народа на Нефи. И стана така, че те назначиха свещеници из цялата страна, във всичките църкви.",
                    "И сега стана така, че след като Еламан и братята му бяха назначили свещеници и учители в църквите, сред тях възникна разногласие и те не искаха да обърнат внимание на словата на Еламан и братята му.",
                    "И те станаха горделиви, бидейки издигнати в сърцата си поради техните извънредно големи богатства; затова в собствените си очи те богатееха и не желаеха да обръщат внимание на словата на Еламан и на братята му да ходят правдиво пред Бога."
                ]
            },
            {
                "url": "https://www.lds.org/scriptures/bofm/alma/46?lang=bul",
                "name": "Глава 46",
                "summary": [
                    "Амаликия заговорничи да стане цар. Мороний издига знамето на свободата. Той събира народа в защита на религията му. Истински вярващите са наречени християни. Остатък от Иосиф ще бъде запазен. Амаликия и отцепниците бягат в страната Нефи. Онези, които не поддържат делото на свободата, са предадени на смърт. Около 73–72 г. пр. Хр."
                ],
                "verses": [
                    "И стана така, че всички онези, които не искаха да се вслушат в словата на Еламан и на неговите братя, се събраха заедно против братята си.",
                    "И сега, ето, те бяха извънредно разгневени, дотолкова, че бяха решени да ги убият.",
                    "Сега, водачът на онези, които бяха разгневени на братята си, беше едър и силен човек; и името му беше Амаликия.",
                    "И Амаликия желаеше да бъде цар; и онези люде, които бяха разгневени, също желаеха той да им стане цар; и в по-голямата си част те бяха нисши съдии на страната, които търсеха власт.",
                    "И те бяха подведени от ласкателствата на Амаликия, че ако го подкрепят и го установят да им бъде цар, той ще ги направи управители на народа.",
                    "Тъй те бяха подведени от Амаликия към отцепничества, въпреки проповядването на Еламан и братята му, да, въпреки извънредно големите им грижи за църквата, защото те бяха висши свещеници на църквата.",
                    "И имаше мнозина в църквата, които повярваха в ласкателните слова на Амаликия и чак се отцепиха от църквата; и тъй делата на народа на Нефи станаха извънредно несигурни и опасни, въпреки голямата им победа над ламанитите и голямата им радост заради избавлението им от ръката Господна.",
                    "Тъй, ние виждаме колко бързо чедата човешки забравят Господа, техния Бог, да, колко бързи са да вършат беззаконие и да бъдат подвеждани от лукавия.",
                    "Да, и ние също виждаме голямото нечестие, което един много нечестив човек може да причини между чедата човешки.",
                    "Да, ние виждаме, че понеже беше човек на лукавия кроеж и на многото ласкателни слова, Амаликия подведе сърцата на много люде да вършат нечестие; да, и да търсят да разрушат църквата Божия и да разрушат основите на свободата, която Бог им беше дал, тази благословия, която Бог беше изпратил по лицето на земята заради праведните.",
                    "И сега стана така, че когато Мороний, който беше върховен командир на войските на нефитите, научи за тези отцепничества, той се разгневи на Амаликия.",
                    "И стана така, че той разкъса наметалото си, взе парче от него и написа върху него: В памет на нашия Бог, на нашата религия, на свободата ни и на нашия мир, и на нашите съпруги, и на нашите чеда, и го прикрепи към края на един прът.",
                    "И той закопча шлема си, нагръдника си, щитовете си и препаса бронята около слабините си; и той взе пръта, на върха на който беше парчето от разкъсаното му наметало (което той нарече знаме на свободата); и той се поклони до земята и се помоли усърдно на своя Бог за това благословиите на свободата да останат върху братята му, докато християни владеят страната;",
                    "защото тъй всички истински вярващи в Христа, които принадлежаха към църквата Божия, бяха наречени от онези, които не принадлежаха към църквата.",
                    "И онези, които принадлежаха към църквата, бяха верни; да, всички онези, които бяха истински вярващи в Христа, взеха върху си с радост името на Христа, или както бяха наречени християни, заради вярата им в Христа, Който трябваше да дойде.",
                    "И затова по това време Мороний се молеше делото на християните и свободата на страната да бъдат под покровителство.",
                    "И стана така, че след като изля душата си пред Бога, той нарече цялата земя, която беше на юг от земята Опустошение, да, и в крайна сметка цялата земя, и на север и на юг, Избрана земя и земя на свободата.",
                    "И той каза: Бог със сигурност не ще допусне ние, които сме презирани, защото вземаме върху си името на Христа, да бъдем потъпкани и унищожени, докато ние сами не си го навлечем чрез нашите собствени прегрешения.",
                    "И когато Мороний изрече тези слова, той тръгна сред народа, като развяваше във въздуха парчето, откъснато от дрехата му, тъй че всички да могат да видят написаното върху него, като викаше с висок глас, казвайки:",
                    "Ето, всички, които искат да поддържат това знаме в страната, нека дойдат в силата Господна и встъпят в завет, че ще запазят правата и религията си, та Господ Бог да ги благослови.",
                    "И стана така, че когато Мороний провъзгласи тези слова, ето, людете дотичаха заедно с броните си и с оръжията си, препасани около слабините им, разкъсвайки дрехите си в знак или като завет, че не ще изоставят Господа техния Бог; или с други слова, ако прегрешат заповедите Божии или изпаднат в прегрешение и бъде срам за тях да вземат върху си името на Христа, да ги разкъса Господ тъкмо тъй, както те бяха разкъсали дрехите си.",
                    "Сега, това беше заветът, който те сключиха, хвърляйки дрехите си в краката на Мороний, казвайки: Ние сключваме завет с нашия Бог, че ще бъдем унищожени тъкмо както братята ни в земята на север, ако изпаднем в прегрешение; да, и нека Той ни хвърли в краката на враговете ни, тъкмо тъй както ние хвърлихме дрехите си в краката ти; и нека бъдем тъпкани под краката им, ако изпаднем в прегрешение.",
                    "И Мороний им каза: Ето, ние сме остатък от потомството на Яков; да, ние сме остатък от потомството на Иосиф, чиято дреха беше разкъсана от братята му на много парчета; да, и сега ето, нека да помним да спазваме заповедите Божии, иначе нека дрехите ни да бъдат разкъсани от братята ни, ние да бъдем хвърлени в тъмница, продадени или убити.",
                    "Да, нека запазим свободата си като остатък от Иосиф; да, нека да запомним словата на Яков преди смъртта му, понеже ето, той видя, че една част от остатъка от дрехата на Иосиф е запазена и не е изгнила. И той каза: Тъкмо както този остатък от дрехата на моя син е бил запазен, тъй един остатък от потомството на сина ми ще бъде запазен от Божията ръка и ще бъде взет при Него, докато останалата част от потомството на Иосиф ще погине, тъкмо както остатъкът от дрехата му.",
                    "Сега ето, това наскърбява душата ми; при все това душата ми има радост в сина ми заради онази част от потомството, която ще бъде взета при Бога.",
                    "Сега ето, това бяха словата на Яков.",
                    "И сега, кой знае дали остатъкът от потомството на Иосиф, който ще погине подобно на дрехата му, не са онези, които се отцепиха от нас? Да, тъкмо тъй ще стане и с нас самите, ако не стоим здраво във вярата на Христа.",
                    "И сега стана така, че когато Мороний произнесе тези слова, той тръгна и изпрати и други във всички части на страната, където имаше отцепничества, и събра заедно всички люде, които желаеха да запазят свободата си и да застанат срещу Амаликия и всички, които се бяха отцепили от църквата, които бяха наречени амаликити.",
                    "И стана така, че когато Амаликия видя, че людете на Мороний бяха много по-многобройни от амаликитите, и той видя също, че людете му се съмняваха в справедливостта на делото, което бяха предприели, ето защо, страхувайки се, че няма да постигне целта си, той взе онези от неговите люде, които искаха да го последват и отиде в земята Нефи.",
                    "Сега, Мороний помисли, че не е за очакване ламанитите да имат все още някакви сили; ето защо, той реши да пресече пътя на людете на Амаликия или да ги хване и отведе обратно, а Амаликия да предаде на смърт; да, защото знаеше, че той щеше да подтиква ламанитите към гняв срещу тях и да стори те да дойдат да се сражават срещу тях; и той знаеше, че Амаликия би направил това, за да може да постигне целите си.",
                    "Ето защо, Мороний сметна за необходимо да вземе войските си, които се бяха събрали наедно и се бяха въоръжили, и бяха встъпили в завет да пазят мира; и стана така, че той взе войската си и те напреднаха в пустошта заедно с шатрите си, за да пресекат пътя на Амаликия в пустошта.",
                    "И стана така, че той постъпи по свое усмотрение, и напредна в пустошта, и се насочи към войските на Амаликия.",
                    "И стана така, че Амаликия избяга с малък брой от воините си, а останалата част попадна в ръцете на Мороний; и те бяха отведени в земята Зарахемла.",
                    "Сега, Мороний беше назначен от върховните съдии и чрез гласа на народа, следователно той имаше право да установява и упражнява власт над войските на нефитите според волята си.",
                    "И стана така, че всеки от амаликитите, който не поиска да встъпи в завет да поддържа делото на свободата, за да могат да запазят свободно управление, Мороний заповяда да бъде предаден на смърт; и все пак имаше макар и малцина, които отказаха завета на свободата.",
                    "И също стана така, че той заповяда да се издигне знамето на свободата на всяка кула в цялата земя, притежавана от нефитите; и тъй Мороний утвърди знамето на свободата сред нефитите.",
                    "И отново настана мир в страната; и тъй те запазиха мира в страната почти до края на деветнадесетата година от управлението на съдиите.",
                    "А Еламан и висшите свещеници поддържаха реда също и в църквата; да, тъкмо в продължение на четири години те имаха много мир и радост в църквата.",
                    "И стана така, че имаше мнозина, които умряха, като твърдо вярваха, че душите им са изкупени от Господа Исуса Христа; и тъй, те напуснаха света, ликувайки.",
                    "И имаше неколцина, които умряха от треска, която беше често срещана в страната през някои годишни времена, но те не бяха толкова много, благодарение на превъзходното качество на многото растения и корени, които Бог беше приготвил за премахване на причините на болестите, на които людете бяха изложени поради естеството на климата;",
                    "но имаше мнозина, които умряха от старост; и онези, които умряха във вярата на Христа, са щастливи в Него, както следва да предположим."
                ]
            },
            {
                "url": "https://www.lds.org/scriptures/bofm/alma/47?lang=bul",
                "name": "Глава 47",
                "summary": [
                    "За да стане цар на ламанитите, Амаликия използува предателства, убийства и интриги. Нефитските отцепници са по-нечестиви и свирепи от ламанитите. Около 72 г. пр. Хр."
                ],
                "verses": [
                    "Сега, ние ще се върнем в летописа си към Амаликия и онези, които бяха избягали с него в пустошта; защото ето, той беше взел онези, които дойдоха с него, и беше възлязал в земята Нефи сред ламанитите и подтикна ламанитите към гняв срещу народа на Нефи дотолкова, че царят на ламанитите изпрати възвание из цялата своя страна сред всички свои люде, че трябва отново да се съберат и да отидат да се сражават срещу нефитите.",
                    "И стана така, че когато възванието стигна до тях, те се изплашиха извънредно много; да, те се бояха да не разсърдят царя, а също се бояха и да се сражават срещу нефитите, да не би да изгубят живота си. И стана така, че те не поискаха, сиреч, по-голямата част от тях не пожелаха да се подчинят на заповедите на царя.",
                    "И сега стана така, че царят се разяри поради тяхното неподчинение; ето защо, той предаде на Амаликия командването на онази част от неговата войска, която се подчиняваше на заповедите му, и му заповяда да отиде и застави останалите да се въоръжат.",
                    "Сега ето, това беше желанието на Амаликия, който беше много коварен и злонамерен човек, затова в сърцето си той замисли план да свали царя на ламанитите от престола му.",
                    "И сега, той пое командването на онези части от ламанитите, които бяха в угода на царя; и той потърси да спечели благоволението на онези, които не се подчиняваха; ето защо, той отиде на мястото, което се наричаше Онида, където бяха избягали всички ламанити; защото те откриха приближаващите се войски и като предположиха, че те идват да ги унищожат, избягаха в Онида, мястото, където бяха оръжията.",
                    "И те бяха избрали един човек да им бъде цар и водач и взеха твърдо решение, че няма да бъдат заставени да отидат срещу нефитите.",
                    "И стана така, че те се бяха събрали заедно на върха на планината, която се наричаше Антипа, в подготовка за битката.",
                    "Сега, намерението на Амаликия не беше да им даде битка според заповедите на царя; но ето, намерението му беше да спечели благоволението на войските на ламанитите, та да може да ги оглави, да свали царя и да завладее царството.",
                    "И ето, стана така, че той накара войската си да разпъне шатри в долината, която беше близо до планината Антипа.",
                    "И стана така, че когато настъпи нощта, той изпрати тайно посланичество до планината Антипа, като поиска водачът на онези, които бяха в планината, чието име беше Лехонтий, да слезе долу в подножието на планината, защото той желае да говори с него.",
                    "И стана така, че когато Лехонтий получи това известие, той не посмя да слезе в подножието на планината. И стана така, че Амаликия изпрати за втори път послание, като го молеше да слезе долу. И стана така, че Лехонтий не пожела отново; и Амаликия изпрати послание за трети път.",
                    "И стана така, че когато Амаликия разбра, че той не може да накара Лехонтий да слезе от планината, той самият се изкачи в планината почти до стана на Лехонтий; и той изпрати за четвърти път известието си до Лехонтий, с което го молеше да слезе долу и да доведе стражите си.",
                    "И стана така, че когато Лехонтий слезе със стражите си при Амаликия, Амаликия му предложи да слезе през нощта с войската си и да обкръжи онези воини в техните станове, командването над които му беше дадено от царя; и той обеща, че ще ги предаде в ръцете на Лехонтий, ако той направи него (Амаликия) втори водач над цялата войска.",
                    "И стана така, че Лехонтий слезе с воините си и обкръжи воините на Амаликия, тъй че преди да се събудят призори, те бяха обкръжени от войските на Лехонтий.",
                    "И стана така, че когато видяха, че са обкръжени, те помолиха Амаликия да им позволи да се предадат на братята си, за да не бъдат избити. Сега, това беше истинското желание на Амаликия.",
                    "И стана така, че той предаде воините си, противно на царските заповеди. Сега, това беше истинското желание на Амаликия, за да може да изпълни кроежите си да свали царя от престола.",
                    "Сега, имаше обичай между ламанитите, че ако техният върховен водач бъде убит, те назначаваха втория водач за техен върховен водач.",
                    "И стана така, че Амаликия накара един от слугите си да дава малко по малко отрова на Лехонтий, тъй че той да умре.",
                    "Сега, щом Лехонтий умря, ламанитите назначиха Амаликия за техен водач и върховен командир.",
                    "И стана така, че Амаликия напредна с войските си към земята Нефи и града Нефи, който беше главният град, защото постигна това, което желаеше.",
                    "И царят излезе да го посрещне със стражите си, като предполагаше, че Амаликия беше изпълнил заповедите му и че Амаликия беше събрал тази многобройна войска, за да отиде да се сражава срещу нефитите.",
                    "Но ето, когато царят отиде да го посрещне, Амаликия накара слугите си да отидат напред и да посрещнат царя. И те отидоха, и се поклониха пред царя, като че ли да го почетат заради величието му.",
                    "И стана така, че царят простря ръката си, за да ги изправи в знак на мир, според обичая на ламанитите, който обичай те бяха взели от нефитите.",
                    "И стана така, че когато първият слуга се изправи от земята, той прободе царя в сърцето; и той падна на земята.",
                    "Сега, слугите на царя побягнаха; а слугите на Амаликия издигнаха глас, казвайки:",
                    "Ето, слугите на царя го прободоха в сърцето и той падна, а те избягаха; ето, елате и вижте.",
                    "И стана така, че Амаликия заповяда на войската си да отиде и види какво се беше случило с царя; и когато те дойдоха на мястото и намериха царя, лежащ в кръвта си, Амаликия се престори, че е разгневен, и каза: Всеки, който обичаше царя, нека отиде да преследва слугите му, за да бъдат те убити.",
                    "И стана така, че когато всички тези, които обичаха царя, чуха това, те отидоха да преследват слугите на царя.",
                    "Сега, когато слугите на царя видяха, че ги преследва цяла войска, те се изплашиха отново, избягаха в пустошта и отидоха в земята Зарахемла, и се присъединиха към народа на Амон.",
                    "И войската, която ги преследваше, се върна, след като ги беше преследвала напразно; и тъй Амаликия чрез своята измама спечели сърцата на людете.",
                    "И стана така, че на другия ден той влезе с войските си в град Нефи и завладя града.",
                    "И сега стана така, че когато царицата научи, че царят е убит — защото Амаликия беше изпратил посланичество до царицата да я уведоми, че царят е бил убит от слугите си, че той ги е преследвал с войската си, но напразно, и че те са успели да избягат —",
                    "затова щом царицата получи това известие, тя изпрати пратеници до Амаликия, като го молеше да пощади людете в града; и тя също го помоли да дойде при нея, и да доведе свидетели със себе си, които да свидетелстват относно смъртта на царя.",
                    "И стана така, че Амаликия взе същия слуга, който беше убил царя, и всички онези, които бяха с него, и отиде при царицата, там където тя се намираше; и всички те свидетелстваха, че царят е убит от собствените си слуги; и те казаха също: Те избягаха; и не е ли това свидетелство срещу тях? И тъй те задоволиха въпросите на царицата относно смъртта на царя.",
                    "И стана така, че Амаликия потърси благоволението на царицата и я взе за жена; и тъй чрез измамата си и с помощта на лукавите си слуги, той се сдоби с царството; да, той беше признат за цар из цялата страна, сред целия народ на ламанитите, който беше съставен от ламанити, лемуилити, исмаилити и от всички отцепници от нефитите, от управлението на Нефи до онова време.",
                    "Сега, тези отцепници имаха същото обучение и същата информация както нефитите, да, въпреки че бяха обучени в същото знание за Господа, чудно е да се каже, че малко след тяхното отцепничество те станаха по-ожесточени, по-непокаяни и по-диви, и по-нечестиви, и по-свирепи от ламанитите, като попиваха преданията на ламанитите, като даваха път на безгрижието и всякакъв вид похотливост; да, напълно забравили Господа, техния Бог."
                ]
            },
            {
                "url": "https://www.lds.org/scriptures/bofm/alma/48?lang=bul",
                "name": "Глава 48",
                "summary": [
                    "Амаликия насъсква ламанитите срещу нефитите. Мороний подготвя народа си да защитава делото на християните. Той се радва на независимостта и свободата и е могъщ Божий човек. Около 72 г. пр. Хр."
                ],
                "verses": [
                    "И сега стана така, че щом Амаликия се сдоби с царството, той започна да подстрекава сърцата на ламанитите против народа на Нефи; да, той назначи люде, които да говорят на ламанитите от техните кули против нефитите.",
                    "И стана така, че той подстрекаваше сърцата им срещу нефитите дотолкова, че в края на деветнадесетата година от управлението на съдиите той, след като беше постигнал замислите си до това време, да, след като беше направен цар на ламанитите, той потърси да царува над цялата страна, да, над всички люде в страната, нефити и ламанити.",
                    "И той постигна замислите си, като вкорави сърцата на ламанитите, заслепи умовете им и ги подтикна към гняв дотолкова, че беше събрал многобройно войнство, готово да отиде да се сражава срещу нефитите.",
                    "Защото той беше решен да надвие нефитите и да ги доведе в робство с големия брой на своите люде.",
                    "И тъй, той назначи върховни военачалници от зорамитите, които бяха най-добре запознати със силата на нефитите, с техните убежища и слабостите на техните градове; и затова той ги избра за върховни военачалници на войските си.",
                    "И стана така, че те вдигнаха стана си и се придвижиха в пустошта към земята Зарахемла.",
                    "Сега стана така, че докато Амаликия се сдобиваше по този начин с власт чрез лъжа и измама, Мороний от другата страна подготвяше съзнанието на своя народ, за да бъдат верни на Господа техния Бог.",
                    "Да, той укрепяваше войските на нефитите и съграждаше малки укрепления или убежища; издигаше насипи от пръст наоколо, за да предпази войските си и съграждаше също каменни стени около градовете им в пределите на земите им; да, навсякъде из страната.",
                    "И в техните най-слаби укрепления той постави най-голям брой войници; и тъй, той укрепи и подсили страната, която нефитите владееха.",
                    "И тъй, той се готвеше да поддържа свободата им, земите им, съпругите им и децата им, и мира им, за да могат те да живеят за Господа, техния Бог и да могат да запазят онова, което техните врагове наричаха дело на християните.",
                    "И Мороний беше силен и могъщ човек; той беше човек със съвършено разбиране; да, човек, който не се наслаждаваше на кръвопролитието; да, човек, чиято душа се радваше на независимостта и свободата на страната си и на братята си, свободни от робство и неволя.",
                    "Да, човек, чието сърце се изпълваше с благодарност към неговия Бог за многото привилегии и благословии, с които Той беше надарил народа му; човек, който се трудеше извънредно много за благоденствието и безопасността на своя народ.",
                    "Да, това беше човек, непоколебим във вярата на Христа; и той се закле с клетва да защитава своя народ, правата му и земята му, и религията му, дори ако трябваше да се пролива кръвта му.",
                    "Сега, нефитите бяха обучавани как да се защитават от враговете си, дори ако беше нужно да се пролива кръв; да, те бяха учени никога да не обиждат, да, и никога да не вдигат меч, освен срещу враг и то само, за да защитят живота си.",
                    "И беше според вярата им, че ако те правят това, Бог ще ги направи да преуспяват в земята, или с други слова, ако те са верни в спазването на заповедите Божии, Той ще ги направи да преуспяват в земята; да, да ги предупреди да избягат или да се подготвят за война според опасността за тях.",
                    "И също, че Бог ще им стори знайно къде трябва да отидат, за да се защитят от враговете си, и че тъй Господ ще ги избави; и това беше вярата на Мороний, и сърцето му тържествуваше в това; не в кръвопролитие, а в правенето на добро, в предпазването на народа, да, в спазването на заповедите Божии, да, и в противопоставяне на беззаконието.",
                    "Да, истина, истина ви казвам, че ако всички човеци бяха, са, и бъдат като Мороний, ето, самите сили на пъкъла биха се разклатили навеки; да, дяволът никога нямаше да има власт над сърцата на чедата човешки.",
                    "Ето, той беше човек като Амон, сина на Мосия, да, тъкмо като другите синове на Мосия, да, и като Алма и неговите синове, защото те всичките бяха Божии люде.",
                    "Сега ето, Еламан и братята му служеха на народа не по-малко от Мороний; понеже те проповядваха словото Божие и кръщаваха в знак на покаяние всички човеци, които се вслушваха в словата им.",
                    "И тъй, те отиваха от място на място и людете се смиряваха благодарение на словата им дотолкова, че биваха много облагодетелствани от Господа; и тъй те нямаха войни и раздори помежду си, да, тъкмо в продължение на четири години.",
                    "Но както казах, към края на деветнадесетата година, да, въпреки мира сред тях, те бяха принудени неохотно да се противопоставят срещу братята си, ламанитите.",
                    "Да, в края на краищата войните им с ламанитите не секнаха в продължение на много години, въпреки голямото им нежелание.",
                    "Сега, те съжаляваха, че трябва да вдигнат оръжие против ламанитите, защото не се наслаждаваха на кръвопролитието; да, и това не беше всичко — те съжаляваха, че трябва да бъдат средството за изпращането на толкова много от техните братя вън от този свят, в един вечен свят, неподготвени да срещнат техния Бог.",
                    "При все това, те не можеха да допуснат да пожертват живота си, та съпругите и децата им да бъдат изклани с варварска жестокост от онези, които някога бяха техни братя, да, и се бяха отцепили от тяхната църква, и ги бяха напуснали, и бяха дошли да ги унищожат, като се присъединят към ламанитите.",
                    "Да, те не можеха да допуснат братята им да се радват на кръвта на нефитите, докато имаше такива, които спазваха заповедите Божии, защото обещанието Господне беше, че ако спазват заповедите Му, ще преуспяват в страната."
                ]
            },
            {
                "url": "https://www.lds.org/scriptures/bofm/alma/49?lang=bul",
                "name": "Глава 49",
                "summary": [
                    "Нашествениците ламанити не могат да превземат укрепените градове Амония и Ной. Амаликия проклина Бога и се зарича, че ще пие от кръвта на Мороний. Еламан и братята му продължават да укрепват църквата. Около 72 г. пр. Хр."
                ],
                "verses": [
                    "И сега стана така, че през единадесетия месец на деветнадесетата година, на десетия ден от месеца, войските на ламанитите бяха забелязани да се приближават към земята Амония.",
                    "И ето, градът беше преустроен и Мороний беше разположил войска до пределите на града, и те бяха натрупали пръст наоколо, за да ги предпазва от стрелите и камъните на ламанитите; защото ето, те се сражаваха с камъни и стрели.",
                    "Ето, аз казах, че град Амония е бил преустроен. И аз ви казвам, че той беше преустроен отчасти; и понеже ламанитите го бяха разрушили веднаж поради беззаконието на людете, те смятаха, че той отново ще стане лесна плячка за тях.",
                    "Но ето, колко голямо беше разочарованието им; защото ето, нефитите бяха издигнали насип около тях, който беше толкова висок, че ламанитите не можеха да хвърлят камъните си и стрелите си по тях резултатно, нито пък можеха да ги връхлетят, освен ако не минеха през мястото за влизане.",
                    "Сега, върховните военачалници на ламанитите се учудиха извънредно на мъдростта на нефитите в подготовката на техните защитени места.",
                    "Сега, водачите на ламанитите предположиха, че поради големия си брой, да, те предположиха, че ще имат преимущество, ако ги връхлетят тъй, както бяха правили дотогава; да, и те също се бяха подготвили, въоръжени с щитове и с нагръдници; и се бяха подготвили също с дрехи от кожа, да, много плътни дрехи, които покриваха голотата им.",
                    "И бидейки тъй подготвени, те смятаха, че ще могат лесно да надвият и подчинят братята си на ярема на робството или да ги избият и изколят според прищявките си.",
                    "Но ето, за тяхно най-голямо учудване, те се бяха подготвили да ги посрещнат по начин, непознат дотогава сред чедата на Лехий. Сега те бяха готови да воюват срещу ламанитите според наставленията на Мороний.",
                    "И стана така, че ламанитите и амаликитите бяха извънредно учудени от начина на подготовката им за война.",
                    "Сега, ако цар Амаликия беше слязъл от земята Нефи начело на войските си, може би той щеше да заповяда на ламанитите да нападнат нефитите в град Амония; защото ето, той не ценеше кръвта на людете си.",
                    "Но ето, сам Амаликия не слезе да се сражава. И ето, неговите върховни военачалници не посмяха да нападнат нефитите в града Амония, понеже Мороний беше изменил военното устройство сред нефитите, тъй че ламанитите бяха объркани в прибежищата си и не можеха да ги връхлетят.",
                    "Тогава те се оттеглиха в пустошта, вдигнаха стана си и напреднаха към земята Ной, предполагайки, че това ще е другото добро място да нападнат нефитите.",
                    "Защото те не знаеха, че Мороний беше укрепил и беше съградил защитни укрепления около всеки град из цялата земя наоколо; ето защо, те напредваха към земята Ной с непоколебима решителност; да, върховните им военачалници излязоха напред и дадоха клетва, че ще унищожат людете в града.",
                    "Но ето, за тяхно учудване, град Ной, който дотогава беше слабо място, с помощта на Мороний се укрепи, да, дотолкова, че дори надминаваше силата на град Амония.",
                    "И сега, ето, това беше мъдро от страна на Мороний; понеже той предположи, че те ще се изплашат от град Амония; и тъй като град Ной беше дотогава най-слабата част на страната, затова той очакваше, че те ще отидат да се сражават там; и това беше според желанието му.",
                    "И ето, Мороний беше назначил Лехий за върховен военачалник на воините в този град; и това беше същият този Лехий, който се би с ламанитите в долината на изток от реката Сидон.",
                    "И сега, ето, стана така, че когато ламанитите откриха, че Лехий командва града, те бяха отново разочаровани, защото се бояха извънредно от Лехий; обаче техните върховни военачалници се бяха заклели с клетва да нападнат града; ето защо, те придвижиха войските си.",
                    "Сега ето, ламанитите не можеха да влязат в техните защитни укрепления освен през входа, поради височината на насипа, който беше издигнат и дълбочината на рова, изкопан навсякъде наоколо, освен пред входа.",
                    "И тъй нефитите бяха подготвени да унищожат всички онези, които се опитат да се покатерят и да влязат в укреплението през какъвто и да е друг път, като ги замерят отгоре с камъни и стрели.",
                    "И те се бяха подготвили, една група от най-силните им мъже, за да поразят с мечовете си и с прашките си всички, които се опитат да влязат в укреплението им през мястото за влизане; и тъй те се бяха приготвили да се защитават срещу ламанитите.",
                    "И стана така, че военачалниците на ламанитите докараха войските си пред входа и започнаха да се бият с нефитите, за да влязат в тяхното укрепление; но ето, те бяха отблъсквани всеки път дотолкова, че бяха избити в ужасно клане.",
                    "Сега, като видяха, че не могат да надвият нефитите със сила през прохода, те започнаха да подкопават техните насипи от пръст, за да направят проход към техните войски и да могат да се бият при равни условия; но ето, при тези си опити те биваха помитани от камъни и стрели, хвърляни по тях; и наместо да запълнят рововете им като съборят земните насипи, те ги изпълниха отчасти със своите мъртви и ранени тела.",
                    "Тъй нефитите имаха пълно надмощие над враговете си; и тъй ламанитите се опитваха да унищожат нефитите, докато всичките им върховни военачалници не бяха избити; да, и повече от хиляда души от ламанитите бяха убити; докато от страна на нефитите нямаше нито един убит.",
                    "И имаше около петдесет ранени, които бяха изложени на стрелите на ламанитите в прохода, но те бяха защитени от щитовете си, нагръдниците си и шлемовете си, тъй че раните бяха по краката им, много от които бяха много тежки.",
                    "И стана така, че когато ламанитите видяха, че всичките им върховни военачалници са избити, те избягаха в пустошта. И стана така, че те се върнаха в земята Нефи, за да съобщят на своя цар Амаликия, който беше нефит по рождение, за големите си загуби.",
                    "И стана така, че той се разгневи извънредно много на людете си, защото не беше постигнал желанието си относно нефитите и не беше ги подчинил на ярема на робството.",
                    "Да, той беше извънредно разгневен и прокле Бога и Мороний, като се закле с клетва да пие от кръвта му; и това защото Мороний беше спазил заповедите Божии с приготовленията за безопасността на своя народ.",
                    "И стана така, че от другата страна, народът на Нефи благодари на Господа техния Бог заради Неговата несравнима сила в избавлението от ръцете на враговете им.",
                    "И тъй свърши деветнадесетата година от управлението на съдиите над народа на Нефи.",
                    "Да, и имаше непрестанен мир сред тях, и извънредно голямо преуспяване в църквата, поради тяхното усърдие и вниманието, което обръщаха на словото Божие, което им беше известявано от Еламан и Сивелон, и Кориантон, и Амон и неговите братя, да, и от всички онези, които бяха поставени в светия ред Божий, като бяха кръстени в знак на покаяние и изпратени да проповядват сред людете."
                ]
            },
            {
                "url": "https://www.lds.org/scriptures/bofm/alma/50?lang=bul",
                "name": "Глава 50",
                "summary": [
                    "Мороний укрепява земите на нефитите. Изграждат се много нови градове. Войни и разрушения сполетяват нефитите в дните на тяхното нечестие и мерзости. Мориантон и неговите отцепници са победени от Теанкум. Нефия умира и синът му Пахоран заема съдийския престол. Около 72–67 г. пр. Хр."
                ],
                "verses": [
                    "И сега стана така, че Мороний не спря да прави приготовления за война, за да защити своя народ от ламанитите; понеже в началото на двадесетата година от управлението на съдиите той накара войските си да започнат да копаят и да правят насипи от пръст около всички градове в земята, владение на нефитите.",
                    "И на върха на тези насипи от пръст той накара да поставят греди, да, съоръжения от дърво с човешки бой, около градовете.",
                    "И върху тези съоръжения от дърво той накара да поставят колове, поставени върху дървените греди на оградата наоколо; и те бяха здрави и високи.",
                    "И той заповяда да се издигнат кули, които се извисяваха над съоръженията от колове; и върху тези кули той нареди да се издигнат защитени места, за да не могат камъните и стрелите на ламанитите да ги нараняват.",
                    "И те бяха построени така, че те да могат да хвърлят камъни от върха им според волята и силата си и да убиват всеки, който се опита да се приближи до стените на града.",
                    "Тъй Мороний подготви укрепени места като защита срещу нахлуването на враговете им, построени около всеки град из цялата страна.",
                    "И стана така, че Мороний накара войските си да тръгнат към източната пустош; да, и те отидоха и прогониха всички ламанити, които бяха в източната пустош, към техните земи на юг от земята Зарахемла.",
                    "И земята Нефи се простираше по права линия от морето на изток до морето на запад.",
                    "И стана така, че когато Мороний беше изгонил всички ламанити извън източната пустош, която беше на север от земите на техните собствени владения, той нареди на жителите в земята Зарахемла и в земите наоколо да отидат в източната пустош чак до пределите край морския бряг и да завладеят земята.",
                    "И той постави също войски и на юг, по пределите на техните владения, и им нареди да издигнат укрепления, за да могат да защитят войските си и народа си от техните врагове.",
                    "И тъй, той отряза всички крепости на ламанитите в източната пустош, да, също и на запад, като укрепваше линията между нефитите и ламанитите между земята Зарахемла и земята Нефи, от западното море до изворите на река Сидон. И нефитите завладяха според волята си цялата страна на север, да, дори цялата страна на север от земята Изобилие.",
                    "Тъй Мороний с войските си, които се увеличаваха ежедневно поради увереността в защитата, която неговите дела им даваха, потърси да сложи край на силата и властта на ламанитите в земите на техните владения, тъй че те да нямат власт над земите на тяхното владение.",
                    "И стана така, че нефитите започнаха да основават град и те дадоха на града името Мороний; и той беше разположен до източното море, на юг до линията на владенията на ламанитите.",
                    "И те започнаха също да основават град между град Мороний и град Аарон, съединяващ пределите на градовете Аарон и Мороний; и те нарекоха града, сиреч земята, с името Нефия.",
                    "И през тази същата година те започнаха да строят много градове на север, и един от тях те построиха по особен начин, и го нарекоха Лехий, и той бе разположен на север, близо до пределите на морския бряг.",
                    "И тъй свърши двадесетата година.",
                    "И при такива условия на преуспяване живееше народът на Нефи в началото на двадесет и първата година от управлението на съдиите над народа на Нефи.",
                    "И те преуспяха извънредно много и станаха извънредно богати; и те се умножиха и станаха силни в страната.",
                    "И тъй, ние виждаме колко милостиви и справедливи са всички дела Господни в изпълнението на всичките Му слова към чедата човешки; да, и можем да видим, че тъкмо сега се потвърждават словата Му, които Той изрече на Лехий, казвайки:",
                    "Благословен си ти и чедата ти; те ще бъдат благословени и доколкото ще спазват заповедите Ми, те ще преуспяват в земята. Но запомни, доколкото те не ще спазват заповедите Ми, те ще бъдат отхвърлени от присъствието Господне.",
                    "И ние виждаме, че тези обещания бяха потвърдени относно народа на Нефи; защото точно техните свади и раздори, техните убийства и грабежите им, тяхното идолопоклонничество и блудства и техните мерзости, които бяха между тях, им навлякоха войните им и унищожението им.",
                    "И онези, които бяха верни в спазването на заповедите Господни, биваха избавяни по всяко време, докато хиляди от техните нечестиви братя бяха предадени на робство или погинаха от меч, или зачезнаха в неверие и се смесиха с ламанитите.",
                    "Но ето, никога от дните на Нефи насам не бе имало по-щастливо време за народа на Нефи от дните на Мороний, да, тъкмо по това време през двадесет и първата година от управлението на съдиите.",
                    "И стана така, че двадесет и втората година от управлението на съдиите свърши също в мир; да, както и двадесет и третата година.",
                    "И стана така, че в началото на двадесет и четвъртата година от управлението на съдиите щеше също да царува мир сред народа на Нефи, ако не беше раздорът, който настана между тях относно земята Лехий и земята Мориантон, която граничеше със земята Лехий, като и двете земи бяха в пределите край морския бряг.",
                    "Защото ето, людете, които владееха земята Мориантон, изискаха една част от земята Лехий; и вследствие на това настана разгорещен спор между тях дотолкова, че людете на Мориантон вдигнаха оръжие срещу братята си, решени да ги изколят с меч.",
                    "Но ето, людете, които притежаваха земята Лехий, избягаха в стана на Мороний и го помолиха за помощ, защото ето, те не бяха в грешка.",
                    "И стана така, че когато людете на Мориантон, водени от човек, чието име беше Мориантон, разбраха, че людете на Лехий бяха избягали в стана на Мороний, те се изплашиха извънредно да не би войската на Мороний да ги връхлети и унищожи.",
                    "Ето защо, Мориантон им внуши, че трябва да избягат в земята на север, която беше покрита с големи водни пространства, и да завладеят земята на север.",
                    "И ето, те щяха да осъществят този план (което щеше да има печални последствия), обаче ето, Мориантон, бидейки твърде сприхав човек, се разгневи на една от слугините си, нахвърли се върху ѝ и я наби жестоко.",
                    "И стана така, че тя избяга и дойде в стана на Мороний, и разказа на Мороний всичко по този въпрос, както и за техните намерения да избягат в земята на север.",
                    "Сега ето, людете, които се намираха в земята Изобилие, или по-скоро Мороний, се страхуваха, че те ще се вслушат в словата на Мориантон и ще се обединят с неговите люде и по този начин той да придобие владение над тези части на страната, което можеше да доведе до сериозни последствия за народа на Нефи, да, до последствия, които биха довели до отхвърлянето на тяхната свобода.",
                    "Ето защо, Мороний изпрати войска със стана си да пресрещне людете на Мориантон и да спре бягството им в страната на север.",
                    "И стана така, че те не ги пресрещнаха, чак докато не стигнаха до пределите на земята Опустошение; и те ги пресрещнаха там при тесния проход, който водеше покрай морето в земята на север, да, покрай морето на запад и на изток.",
                    "И стана така, че войската, която беше изпратена от Мороний, която беше водена от човек, чието име беше Теанкум, срещна людете на Мориантон; и толкова упорити бяха людете на Мориантон (след като бяха поощрени от неговото нечестие и ласкателни слова), че започна битка между тях, в която Теанкум уби Мориантон, победи войската му и ги взе в плен, и се върна обратно в стана на Мороний. И тъй свърши двадесет и четвъртата година от управлението на съдиите над народа на Нефи.",
                    "И по този начин людете на Мориантон бяха върнати обратно. И след като сключиха завет да съблюдават мира, те бяха възстановени в земята Мориантон; и беше сключен съюз между тях и людете на Лехий; и те също бяха възстановени в техните земи.",
                    "И стана така, че в същата година, в която бе възстановен мирът за народа на Нефи, Нефия, вторият върховен съдия, умря, след като беше заемал съдийския престол със съвършена правдивост пред Бога.",
                    "Въпреки това, той отказа на Алма да влезе във владение на тези летописи и нещата, считани от Алма и бащите му за най-свещени; затова Алма ги повери на сина си, Еламан.",
                    "И стана така, че синът на Нефия бе назначен да заеме съдийския престол на мястото на баща си; да, той беше назначен за върховен съдия и управител на народа, с клетва и със свещен обряд, да съди праведно и да запази мира и свободата на народа, и да им предоставя свещените им привилегии да се покланят на Господа, техния Бог, да, и да поддържа и защитава делото Божие във всичките си дни, и да раздава правосъдие на нечестивите според престъпленията им.",
                    "Сега ето, името му беше Пахоран. И Пахоран зае мястото на баща си, и започна управлението си над народа на Нефи в края на двадесет и четвъртата година."
                ]
            },
            {
                "url": "https://www.lds.org/scriptures/bofm/alma/51?lang=bul",
                "name": "Глава 51",
                "summary": [
                    "Царските поддържници искат да променят закона и да поставят цар начело на управлението. Пахоран и свободолюбците са подкрепени от гласа на народа. Мороний заставя царските поддържници да защитават страната си или да бъдат предадени на смърт. Амаликия и ламанитите завладяват много укрепени градове. Теанкум отблъсква нахлулите ламанити и убива Амаликия в шатрата му. Около 67–66 г. пр. Хр."
                ],
                "verses": [
                    "И сега стана така, че в началото на двадесет и петата година от управлението на съдиите над народа на Нефи се установи мир между людете на Лехий и людете на Мориантон относно земите им; и двадесет и петата година започна в мир.",
                    "Обаче те не запазиха пълен мир в страната, защото настана раздор сред народа относно върховния съдия Пахоран; защото ето, една част от народа поиска да бъдат изменени определени точки от закона.",
                    "Но ето, Пахоран не искаше нито да измени закона, нито пък да позволи законът да бъде изменен. Ето защо, той не се вслуша в тези, които му бяха изпратили гласовете си с молбите си относно промяната на закона.",
                    "Ето защо, онези, които желаеха законът да бъде изменен, му се разгневиха, поискаха той да не е повече върховен съдия в страната. Тъй възникна горещ спор по този повод, но не се стигна до кръвопролитие.",
                    "И стана така, че онези, които желаеха Пахоран да бъде свален от съдийския престол, бяха наречени царски поддържници, защото те желаеха законът да бъде изменен по такъв начин, че свободното управление да бъде свалено и начело на страната да бъде поставен цар.",
                    "А тези, които желаеха Пахоран да остане върховен съдия на страната, се нарекоха свободолюбци; и такова беше разделението на народа, защото свободолюбците се заклеха и сключиха завет да защитават правата си и привилегиите на тяхната религия чрез свободно управление.",
                    "И стана така, че предметът на раздора им бе уреден чрез гласа на народа. И стана така, че гласът на народа дойде в полза на свободолюбците и Пахоран запази съдийския престол, което предизвика голямо ликуване сред братята на Пахоран, както и сред много от свободолюбците, които затвориха устата на царските поддържници, тъй че те да не смеят да се противопоставят, а да бъдат задължени да подкрепят делото на свободата.",
                    "Сега, тези, които бяха в угода на царете, бяха с благородно потекло и търсеха да станат царе; и те бяха поддържани от онези, които търсеха сила и власт над народа.",
                    "Но ето, времето беше много неподходящо за такива раздори сред нефитите; защото ето, Амаликия отново беше подтикнал сърцата на народа на ламанитите срещу народа на нефитите; и той събираше войници от всички краища на страната си, и ги въоръжаваше, и ги подготвяше за война с най-голямо усърдие; защото той се беше заклел да пие от кръвта на Мороний.",
                    "Но ето, ние ще видим, че обещанието, което той направи, беше безразсъдно. Въпреки всичко, той приготви самия себе си и войските си, за да дойдат да се сражават срещу нефитите.",
                    "Сега, войските му не бяха толкова големи както преди, поради многото хиляди убити от ръцете на нефитите; но въпреки големите им загуби, Амаликия беше събрал наедно учудващо голяма войска, тъй че не се боеше да слезе в земята Зарахемла.",
                    "Да, дори самият Амаликия слезе начело на ламанитите. И това стана през двадесет и петата година от управлението на съдиите, по същото време, когато те бяха започнали да решават раздорите си относно върховния съдия Пахоран.",
                    "И стана така, че когато тези люде, които се наричаха царски поддържници, научиха, че ламанитите идват да се сражават срещу тях, те се зарадваха в сърцата си; и те отказаха да вдигнат оръжие, защото бяха ядосани на върховния съдия и също на свободолюбците, и отказаха да вдигнат оръжие и да защитават страната си.",
                    "И стана така, че когато Мороний видя това и като видя също, че ламанитите навлизат в пределите на страната, той се разгневи извънредно на упоритостта на тези люде, които се бе трудил да защитава с толкова голямо усърдие; да, той беше много ядосан и душата му се изпълни с гняв срещу тях.",
                    "И стана така, че той изпрати на управителя на страната молба с гласа на народа, желаейки той да я прочете и да даде на него (Мороний) сила и власт да застави отцепниците да защитават страната си или да ги предаде на смърт.",
                    "Защото първата му грижа беше да сложи край на тези раздори и разногласия сред народа; защото ето, това и преди е било причина за всяко унищожение сред тях. И стана така, че решението беше дадено според гласа на народа.",
                    "И тогава стана така, че Мороний заповяда на войската си да тръгне срещу тези царски поддържници, и да сломи гордостта и величието им, и да ги застави да вдигнат оръжие, и да подкрепят делото на свободата или да ги изравни със земята.",
                    "И стана така, че войските напреднаха срещу тях; и сломиха гордостта и величието им, тъй че когато вдигнаха оръжие да се сражават срещу воините на Мороний, те бяха посечени и изравнени със земята.",
                    "И стана така, че четири хиляди от тези отцепници бяха посечени с меч; а онези от водачите им, които не бяха убити в битката, бяха хванати и хвърлени в тъмница, защото тогава нямаше време за съденето им.",
                    "А останалата част от тези отцепници предпочетоха да се подчинят на знамето на свободата, наместо да бъдат изравнени със земята и бяха заставени да издигнат знамето на свободата по кулите в техните градове, и да вдигнат оръжие в защита на страната си.",
                    "И тъй Мороний свърши с царските поддържници, та да няма повече никой, който да се нарича царски поддържник; и тъй, той сложи край на упоритостта и гордостта на тези люде, които претендираха да имат благородна кръв; и те бяха задължени да се смирят като техните братя и да се бият храбро за свободата си от робство.",
                    "Ето, стана така, че докато Мороний прекратяваше тъй войните и раздорите сред собствения си народ и ги подчиняваше на мира и културата, като даваше разпореждания за подготовка за война срещу ламанитите, ето, ламанитите бяха навлезли в земята Мороний, разположена в пределите край морския бряг.",
                    "И стана така, че нефитите в град Мороний не бяха достатъчно силни; и затова Амаликия ги прогони, като изби мнозина от тях. И стана така, че Амаликия завладя града, да, той завладя всичките им укрепления.",
                    "И тези, които избягаха от град Мороний, отидоха в град Нефия; също и людете от град Лехий се събраха заедно и направиха приготовления, и бяха готови да посрещнат ламанитите с битка.",
                    "Но стана така, че Амаликия не позволи на ламанитите да се сражават срещу град Нефия, но ги задържа долу край морския бряг, като оставяше воини във всеки град да го пазят и да го защитават.",
                    "И тъй, той продължи, като завладя много градове: град Нефия и град Лехий, и град Мориантон, и град Омнер, и град Гед, и град Мулик, които всички бяха разположени по източните предели край морския бряг.",
                    "И тъй, благодарение на лукавството на Амаликия, ламанитите превзеха с безбройните си войнства толкова много градове, всички силно укрепени по примера на укрепленията на Мороний; и те се превърнаха в крепости за ламанитите.",
                    "И стана така, че те напреднаха към пределите на земята Изобилие, отблъсквайки нефитите пред себе си и избивайки мнозина.",
                    "Но стана така, че те бяха пресрещнати от Теанкум, който беше убил Мориантон и беше пресрещнал хората му в тяхното бягство.",
                    "И стана така, че той пресрещна и Амаликия, докато той напредваше с многобройната си войска, за да завладее земята Изобилие, както и земята на север.",
                    "Но ето, той бе посрещнат от разочарование, защото беше отблъснат от Теанкум и неговите воини, които бяха велики воини; защото всеки воин на Теанкум превъзхождаше ламанитите по сила и военно изкуство, така че те спечелиха преимущество над ламанитите.",
                    "И стана така, че те ги преследваха и ги избиваха чак докато се мръкна. И стана така, че Теанкум и воините му разпънаха шатрите си в пределите на земята Изобилие; а Амаликия разпъна шатрите в пределите край морския бряг; и тъй те бяха прогонени.",
                    "И стана така, че когато настъпи нощта, Теанкум и неговият слуга се прокраднаха през нощта и се вмъкнаха в стана на Амаликия; и ето, сънят ги бе надвил всичките поради голямата им умора, причинена от усилията и горещината на деня.",
                    "И стана така, че Теанкум се прокрадна тайно в шатрата на царя и заби копие в сърцето му; и причини незабавната смърт на царя, за да не събуди той слугите си.",
                    "И той се върна тайно в собствения си стан и ето, неговите воини бяха заспали; и той ги събуди, и им каза всичко, което бе сторил.",
                    "И той нареди войските да бъдат в готовност, за да не би ламанитите да се събудят и ги връхлетят.",
                    "И тъй свърши двадесет и петата година от управлението на съдиите над народа на Нефи; и тъй свършиха дните на Амаликия."
                ]
            },
            {
                "url": "https://www.lds.org/scriptures/bofm/alma/52?lang=bul",
                "name": "Глава 52",
                "summary": [
                    "Аморон наследява Амаликия като цар на ламанитите. Мороний, Теанкум и Лехий предвождат нефитите в победоносната война срещу ламанитите. Град Мулик е върнат, а Яков Зорамитът е убит. Около 66–64 г. пр. Хр."
                ],
                "verses": [
                    "И стана така, че през двадесет и шестата година от управлението на съдиите над народа на Нефи, ето, когато ламанитите се пробудиха на първата сутрин от първия месец, ето, те намериха Амаликия мъртъв в собствената му шатра; и те видяха също, че Теанкум е готов да им даде битка още същия ден.",
                    "И сега, когато ламанитите видяха това, те бяха ужасени; и изоставиха замисъла си да напреднат в земята на север, оттеглиха се с цялата си войска в град Мулик и потърсиха защита в укрепленията си.",
                    "И стана така, че братът на Амаликия беше определен за цар на народа; и името му беше Аморон; тъй цар Аморон, братът на цар Амаликия, беше определен да царува на негово място.",
                    "И стана така, че той заповяда на людете си, че трябва да задържат градовете, които бяха завладяли чрез проливане на кръв; защото те не бяха завзели нито един град, без да загубят много кръв.",
                    "И сега, Теанкум видя, че ламанитите бяха решени да задържат превзетите от тях градове и тези части на страната, над които бяха придобили владение; и виждайки също огромния им брой, Теанкум сметна, че не трябва да се опитва да ги напада в укрепленията им.",
                    "Но той задържа воините си наоколо, като че ли правеше приготовления за война; да, и той наистина се приготвяше да се защитава от тях, като издигна стени наоколо и като построи убежища.",
                    "И стана така, че той продължи тъй приготовленията си за война, докато Мороний не му изпрати като подкрепления за армията му голям брой воини.",
                    "И Мороний му изпрати също заповеди да задържа всички пленници, които паднат в ръцете му; защото тъй като ламанитите бяха взели много пленници, той трябваше да задържи всички пленници на ламанитите за размяна срещу онези, които ламанитите бяха взели.",
                    "И той му изпрати също заповеди да укрепи земята Изобилие и да обезопаси тесния проход, който водеше към земята на север, да не би ламанитите да превземат това място и оттам да имат сила да ги нападат от всички страни.",
                    "И Мороний му изпрати също послание, в което го молеше да бъде верен в задържането на тази част на земята, и да търси всеки удобен случай да избива ламанитите в тази част, доколкото е по силите му, та по възможност чрез хитрост или по някакъв друг начин да възвърне от ламанитите онези градове, които те бяха отнели от ръцете им; а също да укрепи и подсили градовете наоколо, които не бяха паднали в ръцете на ламанитите.",
                    "И той му каза също в посланието си: Аз бих дошъл при тебе, но ето, ламанитите са пред нас в пределите на страната покрай западното море; и ето, аз тръгвам срещу тях и затова не мога да дойда при тебе.",
                    "Сега, царят (Аморон) беше заминал извън земята Зарахемла и беше сторил знайно на царицата относно смъртта на брат си; и той беше събрал наедно голям брой воини, и беше тръгнал срещу нефитите в пределите край западното море.",
                    "И тъй той се опитваше да изтощи нефитите и да отвлече част от силите им към онази част на страната, като в същото време беше заповядал на онези, които беше оставил да владеят градовете, които беше завзел, да изтощават нефитите по пределите при източното море и да завладеят от земите им, колкото е по силите им, съобразно мощта на войските им.",
                    "И тъй, в края на двадесет и шестата година от управлението на съдиите над народа на Нефи, нефитите се намираха при тези опасни обстоятелства.",
                    "Но ето, стана така, че през двадесет и седмата година от управлението на съдиите, Теанкум получи заповеди от Мороний, който беше разположил войските си за защита на южните и западните предели на страната и беше започнал похода си към земята Изобилие, за да може да помогне на Теанкум с воините си да си възвърнат загубените от тях градове;",
                    "и стана така, че Теанкум беше получил заповеди да извърши нападение над град Мулик и да го възвърне, ако е възможно.",
                    "И стана така, че Теанкум направи приготовления да извърши нападение над град Мулик и напредна с войската си срещу ламанитите; но видя, че е невъзможно да ги победи, докато те са в укрепленията си; затова той изостави замислите си и се върна отново в земята Изобилие, за да дочака идването на Мороний, та да може да подсили войската си.",
                    "И стана така, че в края на двадесет и седмата година от управлението на съдиите над народа на Нефи, Мороний пристигна с войската си в земята Изобилие.",
                    "И в началото на двадесет и осмата година Мороний, Теанкум и много от върховните им военачалници проведоха военен съвет, за да решат какво да правят, та да накарат ламанитите да излязат да се сражават срещу тях; или дали могат по някакъв начин да ги подмамят навън от техните укрепления, та да придобият преимущество над тях и завземат отново град Мулик.",
                    "И стана така, че те изпратиха посланичества във войската на ламанитите, която защитаваше град Мулик, при техния водач, чието име беше Яков, като го подканяха да излезе с войските си и ги срещне в равнините между двата града. Но ето, Яков, който беше зорамит, не поиска да излезе с войската си да ги срещне в равнините.",
                    "И стана така, че след като Мороний загуби всякаква надежда да се бие с тях на честни начала, той се реши на план, с който да подмами ламанитите навън от техните крепости.",
                    "Ето защо, той накара Теанкум да вземе малък брой от воини и да слезе близо до морския бряг; а Мороний със своята войска се отправи през нощта към пустошта на запад от град Мулик; и тъй на сутринта, когато стражите на ламанитите откриха Теанкум, те изтичаха и казаха за това на Яков, техния водач.",
                    "И стана така, че войските на ламанитите напреднаха срещу Теанкум, като смятаха чрез многобройността си да надвият Теанкум, защото той имаше малък брой от воини. И когато Теанкум видя войските на ламанитите да излизат срещу него, той започна да се оттегля надолу край морския бряг на север.",
                    "И стана така, че когато ламанитите видяха, че той започна да бяга, те се насърчиха и започнаха да го преследват усилено. И докато Теанкум отвличаше тъй ламанитите, които го преследваха напразно, ето, Мороний заповяда на част от войската си, която беше с него, да влезе в града и да го завладее.",
                    "И това те и направиха, и избиха всички онези, които бяха оставени да защитават града, да, всички онези, които не поискаха да предадат оръжията си за война.",
                    "И тъй Мороний завладя отново град Мулик с част от войската си, докато с останалата част той напредна да срещне ламанитите, когато те се завърнат от преследването на Теанкум.",
                    "И стана така, че ламанитите преследваха Теанкум, докато не стигнаха почти до град Изобилие; и там те бяха посрещнати от Лехий и една малка войска, оставена да защитава град Изобилие.",
                    "И сега, ето, когато върховните военачалници на ламанитите видяха Лехий да идва с войската си против тях, те побягнаха в голяма бъркотия, за да достигнат до град Мулик преди Лехий да ги е настигнал; защото те бяха изморени от прехода си, а воините на Лехий бяха свежи.",
                    "Сега, ламанитите не знаеха, че Мороний с войската си се намира в тила им и всичко, от което се бояха, беше Лехий и неговите воини.",
                    "Сега, Лехий не искаше да ги настига, докато те не срещнат Мороний и войската му.",
                    "И стана така, че преди ламанитите да се оттеглят надалеко, те бяха обкръжени от нефитите, от едната страна от воините на Мороний, а от другата — от воините на Лехий, които всички бяха бодри и пълни със сили; а ламанитите бяха изтощени от дългия си преход.",
                    "И Мороний заповяда на воините си да ги нападат, докато те не предадат оръжията си за война.",
                    "И стана така, че Яков като техен водач, бидейки също зорамит и човек с непобедим дух, поведе ламанитите да се сражават срещу Мороний с извънредна ярост.",
                    "И тъй като Мороний беше на пътя им, Яков беше решен да избие воините му и да си пробие път до град Мулик. Но ето, Мороний и воините му бяха по-силни; ето защо, те не дадоха път на ламанитите.",
                    "И стана така, че те се биха с извънредна ярост и от двете страни; и имаше много убити и от двете страни; да, Мороний беше ранен, а Яков убит.",
                    "А Лехий със силните си воини ги притисна откъм гърба със същата ярост, тъй че ламанитите от тила предадоха оръжията си за война; а останалата им част беше толкова объркана, че не знаеше накъде да отиде и къде да удари.",
                    "Сега, когато Мороний видя тяхното объркване, той им каза: Ако пожелаете да донесете оръжията си за война и ги предадете, ние ще се въздържим да пролеем вашата кръв.",
                    "И стана така, че когато ламанитите чуха тези слова, техните върховни военачалници, всички тези, които не бяха убити, излязоха напред и хвърлиха на земята пред краката на Мороний оръжията си за война, и заповядаха и на своите воини да направят същото.",
                    "Но ето, имаше мнозина, които не пожелаха; и онези, които не предадоха мечовете си, бяха хванати и вързани, а оръжията за война, им бяха отнети и те бяха заставени да се отправят с братята си към земята Изобилие.",
                    "И сега, броят на пленниците, които бяха взети, надминаваше броя на убитите, да, те бяха повече от тези, които бяха убити и от двете страни."
                ]
            },
            {
                "url": "https://www.lds.org/scriptures/bofm/alma/53?lang=bul",
                "name": "Глава 53",
                "summary": [
                    "Ламанитските пленници са използвани за укрепяване на град Изобилие. Разногласия между нефитите предизвиква ламанитските победи. Еламан поема командването на двете хиляди млади синове от народа на Амон. Около 64–63 г. пр. Хр."
                ],
                "verses": [
                    "И стана така, че бяха поставени стражи да пазят ламанитските пленници и ги принудиха да отидат и да погребат мъртвите си, а също и мъртвите на нефитите, които бяха убити; и Мороний постави войници да ги пазят, докато те изпълняват работата си.",
                    "И Мороний отиде с Лехий в град Мулик, пое управлението на града и го предаде на Лехий. Сега ето, този Лехий беше човек, който беше участвал заедно с Мороний в повечето от битките им; и той беше човек като Мороний; и те взаимно се радваха на безопасността си; да, те се обичаха един друг и бяха обичани от целия народ на Нефи.",
                    "И стана така, че след като ламанитите свършиха да погребват мъртвите си и мъртвите на нефитите, те бяха изпратени обратно в земята Изобилие; и Теанкум по заповед на Мороний ги накара да започнат да работят по изкопаването на ров около земята и град Изобилие.",
                    "И той ги накара да съградят дървена ограда от вътрешната стена на рова; и те нахвърлиха изкопаната от рова пръст върху дървената ограда; и тъй те накараха ламанитите да работят, докато не заобиколиха град Изобилие със здрава стена с извънредна височина от греди и пръст.",
                    "И оттогава този град стана извънредно силна крепост; и в този град те пазеха ламанитските пленници; да, тъкмо зад стената, която те ги бяха накарали да съградят със собствените си ръце. Сега, Мороний беше принуден да накара ламанитите да се трудят, защото беше по-лесно да ги пазят, докато се трудеха; и той искаше да има всички свои сили на разположение, когато реши да нападне ламанитите.",
                    "И стана така, че тъй Мороний спечели победа над една от най-големите войски на ламанитите и завладя град Мулик, една от най-силните крепости на ламанитите в земята Нефи; и тъй той съгради и крепост да държи пленниците си.",
                    "И стана така, че през тази година той не се опита повече да се сражава срещу ламанитите, а натовари воините си с приготовления за война, да, с направата на укрепления за защита от ламанитите, да, с избавянето на жените и децата им от глад и страдания, и с доставката на храни за техните армии.",
                    "И сега стана така, че войските на ламанитите на юг от западното море, в отсъствието на Мороний и поради интриги сред нефитите, които предизвикаха разногласия сред тях, бяха спечелили известно преимущество над тях, да, дотолкова, че те бяха придобили владение над известен брой от техните градове в тази част на страната.",
                    "И тъй, вследствие на беззаконието сред тях самите, да, поради разногласията и интригите сред самите тях, нефитите бяха поставени при най-опасни обстоятелства.",
                    "И сега, ето, аз имам да кажа нещо и относно народа на Амон, които в началото бяха ламанити, но които чрез Амон и братята му или по-скоро чрез силата на словото Божие бяха обърнати към Господа и бяха доведени в земята Зарахемла, и оттогава бяха под защитата на нефитите.",
                    "И поради своята клетва те бяха възпрепятствани да вдигнат оръжие против братята си; защото те бяха положили клетва, че никога повече няма да проливат кръв; и съгласно клетвата си щяха да са погинали, да, те щяха да са се оставили да попаднат в ръцете на техните братя, ако не беше жалостта и извънредната любов, които Амон и неговите братя бяха проявили към тях.",
                    "И по тази причина те бяха доведени в земята Зарахемла; и те винаги се бяха намирали под защитата на нефитите.",
                    "Но стана така, че когато те видяха опасностите и многобройните страдания и горест, които нефитите понасяха заради тях, те бяха трогнати до състрадание и поискаха да вдигнат оръжие в защита на страната си.",
                    "Но ето, когато бяха почти готови да вземат оръжията си за война, те бяха надмогнати от увещанията на Еламан и братята му, понеже бяха на път да нарушат клетвата, която бяха дали.",
                    "И Еламан се опасяваше да не би ако те направят това, да погубят душите си; ето защо, всички онези, които бяха встъпили в този завет, бяха принудени да наблюдават как братята им преминават през страданията си при опасните обстоятелства по това време.",
                    "Но ето, стана така, че те имаха много синове, които не бяха встъпвали в завет да не вземат оръжие за защита от враговете си; ето защо, по това време те се събраха заедно, всички, които бяха способни да носят оръжие, и се нарекоха нефити.",
                    "И те встъпиха в завет да се бият за свободата на нефитите, да, да защищават страната до саможертва; да, те даже сключиха завет никога да не предадат свободата си, но при всички случаи да се бият, за да предпазят нефитите и себе си от робство.",
                    "Сега ето, две хиляди бяха тези млади мъже, които встъпиха в този завет и взеха оръжията си за война да защитават страната си.",
                    "И сега, ето, тъй както никога досега те не бяха ставали слабост за нефитите, така по това време станаха голяма тяхна подкрепа; защото те взеха своите оръжия за война и пожелаха Еламан да им стане водач.",
                    "И всички те бяха млади мъже и бяха извънредно храбри и сърцати, силни и жизнерадостни; но ето, това не беше всичко, те бяха мъже, винаги предани на всичко, което им е поверено.",
                    "Да, те бяха мъже на истината и разума, защото бяха учени да спазват заповедите Божии и да ходят правдиво пред Него.",
                    "И сега стана така, че Еламан тръгна начело на своите две хиляди млади воини, за да подкрепят людете в южните предели на страната, покрай западното море.",
                    "И тъй свърши двадесет и осмата година от управлението на съдиите над народа на Нефи."
                ]
            },
            {
                "url": "https://www.lds.org/scriptures/bofm/alma/54?lang=bul",
                "name": "Глава 54",
                "summary": [
                    "Аморон и Мороний преговарят за размяната на пленници. Мороний изисква ламанитите да се оттеглят и да прекратят убийствените си нападения. Аморон изисква нефитите да сложат оръжие и да се подчинят на ламанитите. Около 63 г. пр. Хр."
                ],
                "verses": [
                    "И сега стана така, че в началото на двадесет и деветата година на съдиите, Аморон изпрати известие до Мороний, в което желаеше да размени пленници.",
                    "И стана така, че Мороний се зарадва извънредно много на това предложение, защото той искаше запасите, които бяха раздавани за издръжка на ламанитските пленници, да бъдат използвани за издръжка на собствения му народ; и той също желаеше собствените си люде за подсилване на войската си.",
                    "Сега, ламанитите бяха хванали много жени и деца, а сред всички пленници, които Мороний беше пленил, нямаше нито една жена и нито едно дете; ето защо, Мороний се реши на хитрост, за да получи от ламанитите колкото е възможно повече от пленените нефити.",
                    "Затова той написа послание и го изпрати по слугата на Аморон, същият този, който беше донесъл посланието до Мороний. И ето словата, които той написа до Аморон, казвайки:",
                    "Виж, Амороне, написах ти нещо относно тази война, която ти водиш срещу моя народ, или по-скоро, която твоят брат водѝ срещу тях и която вие все още сте решени да продължите и след неговата смърт.",
                    "Ето, аз бих ти казал нещо относно правосъдието Божие и меча на всемогъщата Му ярост, който виси над тебе, освен ако ти не се покаеш и не изтеглиш войските си обратно в собствените си земи, сиреч в земята на твоите владения, която е земята Нефи.",
                    "Да, аз щях да ти кажа тези неща, ако ти беше в състояние да се вслушаш в тях; да, аз щях да ти кажа за този ужасен пъкъл, който очаква да приеме такива убийци, каквито сте ти и твоят брат, освен ако ти не се покаеш и не се откажеш от убийствените си замисли, и не се завърнеш с войските си обратно в собствените си земи.",
                    "Но тъй както ти вече отхвърли веднаж това и продължи да воюваш с народа Господен, тъкмо тъй аз мога да очаквам, че ще го сториш пак.",
                    "И сега, ето, ние сме готови да те посрещнем; да, ако ти не се откажеш от намеренията си, ето, ти ще навлечеш върху себе си яростта на този Бог, Когото ти отхвърли, чак до пълното ти унищожение.",
                    "Но тъй както жив е Господ, ако ти не се оттеглиш, войските ни ще дойдат срещу тебе скоро и вие ще бъдете посетени със смърт, защото ние ще запазим градовете си и земите си; да, и ще запазим религията си и делото на нашия Бог.",
                    "Но ето, струва ми се, че напразно ти говоря за тези неща; и аз мисля, че ти си изчадие на пъкъла; ето защо, привършвам посланието си, като ти казвам, че не ще разменям пленници, освен при условие, че ти предадеш за всеки един пленник по един мъж, жена му и децата му; и ако бъде тъй, че ти направиш това, ще направя размяна.",
                    "И ето, ако ти не направиш това, аз ще изляза срещу тебе с войските си; да, ще въоръжа даже жените ни и децата ни и ще дойда срещу теб, и ще те преследвам чак до собствената ти земя, която е земята на първото ни наследство; да, и ще бъде кръв за кръв, да, живот за живот; и ще ти давам битки чак докато бъдете напълно унищожени от лицето на земята.",
                    "Ето, аз съм в гнева си, а също и народът ми; вие потърсихте да ни избиете, а ние само търсехме да се защитим. Но ето, ако продължавате да се опитвате да ни избиете, и ние ще потърсим да ви избием; да, и ние ще потърсим нашата земя, земята на първото ни наследство.",
                    "Сега, аз привършвам посланието си. Аз съм Мороний, водач на народа на нефитите.",
                    "Сега стана така, че когато получи това послание, Аморон се разгневи; и той написа друго послание до Мороний, и това са словата, които той написа, казвайки:",
                    "Аз съм Аморон, царят на ламанитите; аз съм братът на Амаликия, когото вие убихте. Ето, аз ще ти отмъстя за неговата кръв, да, ще дойда срещу теб с войските си, защото не се страхувам от твоите заплахи.",
                    "Понеже ето, вашите бащи онеправдаха братята си, като ограбиха тяхното право да управляват, което по право им принадлежеше.",
                    "И сега, ето, ако вие сложите оръжие и се подчините да бъдете управлявани от тези, на които управлението по право принадлежи, тогава аз ще накарам и моите люде да сложат оръжие и да не воюват повече.",
                    "Ето, ти изрече много заплахи против мене и народа ми; но ето, ние не се боим от твоите заплахи.",
                    "При все това аз ще разреша размяната на пленници според молбата ти с радост, за да мога да запазя храната си за моите воини; и ще водим война, която ще бъде вечна, докато подчиним нефитите на властта си или до вечното им изтребление.",
                    "А що се отнася до Бога, Когото ти казваш, че сме отхвърлили, ние не познаваме това същество; нито пък вие Го познавате; но ако е тъй, че има такова същество, ние не знаем повече от това, че Той е създал както нас, така и вас.",
                    "И ако е тъй, че има дявол и пъкъл, ето, няма ли той да те изпрати там да живееш заедно с моя брат, когото вие убихте и за когото намеквате, че бил отишъл на това място? Но ето, тези неща нямат значение.",
                    "Аз съм Аморон и съм потомък на Зорам, когото бащите ви подтискаха и изведоха от Ерусалим.",
                    "И ето, сега аз съм смел ламанит; ето, тази война бе водена, за да отмъстим за онеправданията им и за да запазим и се сдобием с правата им над управлението; и аз завършвам посланието си до Мороний."
                ]
            },
            {
                "url": "https://www.lds.org/scriptures/bofm/alma/55?lang=bul",
                "name": "Глава 55",
                "summary": [
                    "Мороний отказва да размени пленници. Ламанитските стражи са въвлечени в пиянство и нефитските пленници са освободени. Град Гед е превзет без кръвопролитие. Около 63–62 г. пр. Хр."
                ],
                "verses": [
                    "Сега стана така, че когато Мороний получи това послание, той се разгневи още повече, защото знаеше, че Аморон прекрасно осъзнава лъжата си; да, на него му беше известно, че Аморон знае, че делото, което го кара да води война срещу народа на Нефи, не е справедливо.",
                    "И той каза: Ето, аз няма да разменям пленници с Аморон, освен ако той не се откаже от намеренията си, тъй както заявих в посланието си; защото аз няма да му дам повече власт от тази, която има сега.",
                    "Ето, аз познавам мястото, където ламанитите пазят людете ми, които те взеха в плен; и понеже Аморон не пожела да се съгласи с посланието ми, аз ще му въздам според словата си; да, ще сея смърт сред тях, докато не започнат да просят за мир.",
                    "И сега стана така, че когато Мороний изрече тези слова, той накара да се проведе търсене сред воините му, та по възможност да се намери човек сред тях, който да е потомък на Ламан.",
                    "И случи се, че те намериха един, чието име беше Ламан; и той беше един от слугите на царя, убит от Амаликия.",
                    "Сега, Мороний накара Ламан и малък брой от воините му да отидат при стражите, които пазеха нефитите.",
                    "Сега, нефитите бяха пазени в град Гед; ето защо, Мороний избра Ламан и накара с него да отидат малък брой от воините.",
                    "Когато се свечери, Ламан отиде при стражите, които бдяха над нефитите, и ето, те го видяха да идва и го предупредиха; а той им каза: Не бойте се, ето, аз съм ламанит. Ето, ние избягахме от нефитите и те спят; и ето, ние взехме от виното им и го донесохме с нас.",
                    "Сега, когато ламанитите чуха тези слова, те го приеха с радост; и те му казаха: Дай ни от виното си, за да пием от него; много сме щастливи, че сте взели вино със себе си, защото сме уморени.",
                    "Но Ламан им каза: Нека запазим нашето вино, докато отидем да се сражаваме срещу нефитите. Но тези слова още повече засилиха желанието им да пият от виното.",
                    "Ние сме изморени, казаха те, ето защо, нека вземем от твоето вино, а след малко ще получим и нашите дажби вино, което ще ни подсили за битката с нефитите.",
                    "И Ламан им каза: Сторете според както желаете.",
                    "И стана така, че те пиха доста от виното; и то им се услади; и те взеха от него още повече; и то беше силно, направено да опива.",
                    "И стана така, че те пиха и се развеселиха, и след малко всички се опиха.",
                    "И сега, когато Ламан и воините му видяха, че те всички бяха пияни и че спят дълбоко, те се върнаха при Мороний и му разказаха всичко, което се беше случило.",
                    "И сега, това беше според замисъла на Мороний. И Мороний беше подготвил воините си с оръжия за война; и докато ламанитите бяха в дълбок сън и пияни, той отиде в град Гед и прехвърли оръжия за война на пленниците, докато всички се въоръжиха;",
                    "да, дори на жените им и на всички от децата им, които можеха да носят оръжие. Тъй Мороний въоръжи всички тези пленници и всичко това стана в пълна тишина.",
                    "Но дори ако те бяха събудили ламанитите, ето, те бяха пияни и нефитите щяха да могат да ги избият.",
                    "Но ето, не това беше желанието на Мороний; той не се наслаждаваше на убийства, нито на кръвопролития, но се радваше на спасението на людете си от гибел; да, и по тази причина не искаше да стори несправедливост и не нападна ламанитите, и не ги изби в пиянството им.",
                    "Но той постигна желанието си, защото въоръжи всички нефитски пленници, които се намираха зад градските стени, и им даде сила да завземат тези части на града, които се намираха зад стените.",
                    "И тогава той накара воините, които бяха с него, да се оттеглят малко от тях и да обкръжат войските на ламанитите.",
                    "Сега ето, всичко това бе сторено през нощта, тъй че на сутринта, когато ламанитите се събудиха, видяха, че са обкръжени от нефитите отвън и че пленниците им са въоръжени вътре в града.",
                    "И тъй, те видяха, че нефитите имат надмощие над тях; и при тези обстоятелства не намериха, че трябва да се бият с нефитите; ето защо, техните върховни военачалници изискаха оръжията им за война, донесоха ги и ги хвърлиха в нозете на нефитите, молейки за милост.",
                    "Сега ето, това беше желанието на Мороний. Той ги взе в плен, превзе града и нареди всички пленници, които бяха нефити, да бъдат освободени; и те се присъединиха към войската на Мороний, и бяха мощно подкрепление за неговата войска.",
                    "И стана така, че той накара ламанитите, пленени от него, да започнат да се трудят по подсилването на укрепленията около град Гед.",
                    "И стана така, че след като укрепи град Гед според желанието си, той нареди пленниците да бъдат отведени в град Изобилие; и той охраняваше този град с извънредно голяма сила.",
                    "И стана така, че въпреки всичките интриги на ламанитите, те запазиха всички пленници, които бяха взели, и задържаха цялата земя и преимуществата, които си бяха възвърнали.",
                    "И стана така, че нефитите започнаха отново да побеждават, и да си възвръщат правата и привилегиите си.",
                    "Много пъти ламанитите се опитваха да ги обкръжат през нощта, но при тези си опити дадоха много пленници.",
                    "И много пъти те се опитваха да дадат от своето вино на нефитите, та да могат да ги унищожат с отрова или пиянство.",
                    "Но ето, нефитите бързо си спомняха за Господа техния Бог в тези времена на страдание за тях. И те не можаха да бъдат хванати в техните примки, да, те не искаха да опитат от виното им, без да е дадено първо на някои от ламанитските затворници.",
                    "И тъй те внимаваха много да не им бъде дадена отрова сред тях; защото ако виното отрови ламанита, то ще отрови също и нефита; и тъй те изпитваха всичките им напитки.",
                    "И сега стана така, че Мороний трябваше да направи приготовления да нападне град Мориантон; защото ето, чрез своя труд ламанитите бяха укрепили град Мориантон и той стана една извънредно силна крепост.",
                    "И те непрестанно довеждаха нови сили в този град, както и нови доставки със запаси.",
                    "И тъй привърши двадесет и деветата година от управлението на съдиите над народа на Нефи."
                ]
            },
            {
                "url": "https://www.lds.org/scriptures/bofm/alma/56?lang=bul",
                "name": "Глава 56",
                "summary": [
                    "Еламан изпраща послание до Мороний, разказвайки му за положението на войната с ламанитите. Антипус и Еламан спечелват голяма победа срещу ламанитите. Еламановите две хиляди млади синове се бият с чудна сила и никой от тях не е убит. Стих 1 - около 62 г. пр. Хр.; стихове 2–19 - около 66 г. пр. Хр.; стихове 20–57 - около 65–64 г. пр. Хр."
                ],
                "verses": [
                    "И сега стана така, че в началото на тридесетата година от управлението на съдиите, на втория ден от първия месец, Мороний получи послание от Еламан, описващо делата на людете в тази част на страната.",
                    "И това са словата, които той написа, казвайки: Мой дълбоко възлюбени брате Мороний, както в Господа, така и в несгодите на военните ни дела; ето, мой възлюбени брате, имам нещо да ти кажа относно военните ни дела в тази част на страната.",
                    "Ето, две хиляди от синовете на онези човеци, които Амон доведе от земята Нефи — и сега, ти знаеш, че те бяха потомци на Ламан, първородния син на нашия баща Лехий;",
                    "сега, не е необходимо да преповтарям относно техните предания и тяхното неверие, защото ти знаеш всичко относно това,",
                    "и тъй, стига ми да ти кажа, че две хиляди от тези младежи грабнаха оръжията си за война и поискаха да им бъда водач; и ние отидохме да защитаваме страната си.",
                    "И сега, ти знаеш също за завета, който бащите им сключиха, че няма да вдигнат оръжията си за война срещу братята си, за да проливат кръв.",
                    "Но на двадесет и шестата година, когато видяха страданията и горестта ни заради тях, те бяха на път да нарушат завета, който бяха сключили, и да вдигнат оръжията си в наша защита.",
                    "Но аз не допуснах те да нарушат този завет, който бяха сключили, предполагайки, че Бог ще ни подсили дотолкова, че да не страдаме повече поради изпълнението на клетвата, която те бяха положили.",
                    "Но ето, има нещо, което ни причини голяма радост. Защото ето, през двадесет и шестата година аз, Еламан, се отправих начело на тези две хиляди младежи към град Юдея в помощ на Антипус, който ти беше избрал за водач на народа в тази част на страната.",
                    "И аз присъединих моите две хиляди синове (защото те са достойни да бъдат наречени синове), към войската на Антипус и Антипус се зарадва извънредно на това подкрепление; защото ето, войската му беше силно намаляла, защото ламанитите със своите сили бяха избили огромен брой от нашите воини; и по тази причина ние трябва да скърбим.",
                    "При все това ние можем да се утешим с това, че те загинаха за делото на тяхната страна и на техния Бог; да, и те са щастливи.",
                    "И ламанитите задържаха също много пленници, всички от които бяха върховни военачалници, понеже на никой друг те не пощадиха живота. И ние мислим, че сега те се намират в земята Нефи, ако е тъй, че още не са избити.",
                    "И сега, това са градовете, над които ламанитите придобиха владение, като проляха кръвта на толкова много от нашите храбри мъже:",
                    "Земята Манти и град Манти, и град Зиезрам, и град Кумени, и град Антипара.",
                    "И това са градовете, които те притежаваха, когато пристигнах в град Юдея; и аз намерих Антипус и воините му да се трудят усилено за укрепяването на града.",
                    "Да, и те бяха отпаднали и тялом и духом, защото се сражаваха храбро през деня, а през нощта работеха, за да укрепяват градовете си; и тъй те понасяха големи страдания от всякакъв вид.",
                    "И сега, те бяха решени или да победят на това място, или да загинат; ето защо, ти можеш да предположиш, че тази малка сила, която бях довел със себе си, да, тези мои синове, им дадоха много надежди и много радост.",
                    "И сега стана така, че когато ламанитите видяха, че Антипус е получил голямо подкрепление за войската си, те бяха заставени със заповед от Аморон да не идват срещу град Юдея, сиреч да не се сражават срещу нас.",
                    "И тъй ние бяхме облагодетелствани от Господа; защото ако ни бяха нападнали в тази наша слабост, може би те щяха да унищожат малката ни войска; но тъй ние бяхме предпазени.",
                    "И на тях им беше заповядано от Аморон да задържат тези градове, които бяха превзели. И тъй свърши двадесет и шестата година. И в началото на двадесет и седмата година ние подготвихме нашия град и самите себе си за отбрана.",
                    "Сега ние желаехме ламанитите да дойдат да ни нападнат; защото не искахме да ги нападаме в крепостите им.",
                    "И стана така, че ние разположихме наоколо съгледвачи да следят за придвижванията на ламанитите, та да не могат да минат покрай нас нито през нощта, нито през деня и да извършат нападения върху други наши градове, които бяха на север.",
                    "Защото знаехме, че тези градове не бяха достатъчно силни да ги срещнат; затова ние искахме, ако те минат покрай нас, да се нахвърлим върху тях откъм гърба им и тъй да ги обкръжим в тил, и в същото време да ги посрещнем по фронта. Предполагахме, че можем да ги надвием; но ето, бяхме разочаровани в това наше желание.",
                    "Те не посмяха да минат покрай нас нито с цялата си войска, нито пък с част от нея, боейки се да не би да не бъдат достатъчно силни и да паднат.",
                    "Те не посмяха също да се отправят и към град Зарахемла; нито пък посмяха да преминат извора на река Сидон нагоре към град Нефия.",
                    "И тъй, те бяха решени да задържат със силите си превзетите от тях градове.",
                    "И сега стана така, че на втория месец от тази година бащите на моите две хиляди синове ни донесоха много запаси.",
                    "И също бяха ни изпратени две хиляди мъже от земята Зарахемла. И тъй ние бяхме подготвени с десет хиляди мъже и запаси за тях, както и за жените им и децата им.",
                    "И като видяха, че силите ни се увеличават ежедневно и че пристигат запаси за наша издръжка, ламанитите започнаха да се плашат и започнаха да ни нападат, та да не можем да получаваме запаси и подкрепления.",
                    "Сега, като видяхме, че ламанитите започнаха да се безпокоят по този повод, ние изпитахме желание да им приложим хитрост; ето защо, Антипус ми заповяда да тръгна с моите малки синове за един съседен град, като се престорим, че носим запаси за един съседен град.",
                    "И ние трябваше да напреднем близо до град Антипара, все едно че отивахме в града оттатък, разположен в пределите край морския бряг.",
                    "И стана така, че ние се отправихме по посока на този град и се престорихме, че носим запаси.",
                    "И стана така, че Антипус тръгна с една част от войската си, като остави останалата част за защита на града. Той обаче не тръгна, преди аз и моята малка войска да бяхме стигнали близо до град Антипара.",
                    "И сега, в град Антипара беше разположена най-силната войска на ламанитите; да, и най-многобройната.",
                    "И стана така, че когато бяха уведомени от съгледвачите си за нас, те излязоха с войската си и тръгнаха срещу нас.",
                    "И стана така, че ние избягахме от тях на север. И тъй ние отклонихме най-силната войска на ламанитите;",
                    "да, дори на значително разстояние; и когато те забелязаха войската на Антипус да ги преследва с всички сили, те не завиха нито надясно, нито наляво, но продължиха пътя си право след нас; и както предполагаме, намерението им беше да ни избият, преди Антипус да ги настигне, за да не бъдат обкръжени от нашите войски.",
                    "И сега, Антипус, виждайки опасността за нас, ускори хода на войската си. Но ето, на стъпи нощ и затова те не ни на настигнаха, нито пък Антипус успя да ги настигне; затова ние станувахме през нощта.",
                    "И стана така, че преди да настъпи утрото, ето, ламанитите вече ни преследваха. И ние не бяхме достатъчно силни да им се противопоставим; да, аз не исках да допусна моите малки синове да паднат в ръцете им; затова ние продължихме хода си и се отправихме към пустошта.",
                    "Сега, те не смееха да завият нито надясно, нито наляво, за да не би да бъдат обкръжени; нито пък аз исках да завия надясно или наляво, да не би те да ме настигнат, защото ние нямаше да можем да им устоим, а щяхме да бъдем избити, а те щяха да успеят да избягат; и тъй ние бягахме през целия този ден в пустошта, чак докато се стъмни.",
                    "И стана така, че когато дойде светлината на деня, ние видяхме ламанитите да ни връхлитат и побягнахме пред тях.",
                    "Но стана така, че те не ни преследваха надалече и спряха; и това стана в утрото на третия ден от седмия месец.",
                    "И сега, дали Антипус ги беше настигнал или не, ние не знаехме, но аз казах на моите воини: Ето, ние не знаем дали те не спряха, за да ни накарат да отидем насреща им, та да могат да ни уловят в примката си.",
                    "Затова какво ще кажете, синове мои, искате ли да отидете срещу тях да се сражавате?",
                    "И сега, аз ти казвам, възлюбени мой брате Мороний, че никога не бях виждал такава велика смелост, не, дори сред всички нефити.",
                    "И тъй както аз винаги ги бях наричал мои синове (защото те всички бяха много млади), тъкмо тъй те ми казаха: Татко, ето, нашият Бог е с нас и Той не ще допусне да паднем; затова нека тръгнем напред и не ще убием братята си, ако те ни оставят на мира; и тъй, нека тръгнем, за да не би те да надвият войската на Антипус.",
                    "Сега, те никога не бяха воювали, но въпреки това, не се страхуваха от смъртта, а мислеха повече за свободата на своите бащи, отколкото за собствения си живот; да, майките им ги бяха научили, че ако не се съмняват, Бог ще ги избави.",
                    "И те ми преповториха словата на своите майки, казвайки: Нямаме никакво съмнение, че майките ни знаят това.",
                    "И стана така, че аз се върнах със своите две хиляди срещу тези ламанити, които ни бяха преследвали. И сега, ето, войските на Антипус ги бяха настигнали и беше започнала ужасна битка.",
                    "И войската на Антипус, изтощена от дългия поход, направен за толкова кратък промеждутък от време, беше на път да попадне в ръцете на ламанитите; и ако не се бях върнал със своите две хиляди, те щяха да постигнат целта си.",
                    "Защото Антипус беше паднал от меч, така както и много от неговите водачи, поради умората от бързината на прехода; и воините на Антипус, объркани от това, че водачите им бяха паднали, започнаха да дават път на ламанитите.",
                    "И стана така, че ламанитите се окуражиха и започнаха да ги преследват; и тъй ламанитите ги преследваха с голяма сила, когато Еламан ги връхлетя в тила им със своите две хиляди и започна да ги избива дотолкова, че цялата войска на ламанитите спря и се обърна срещу Еламан.",
                    "Сега, когато людете на Антипус видяха, че ламанитите се отвърнаха от тях, те събраха воините си и връхлетяха тила на ламанитите.",
                    "И сега стана така, че ние, людете на Нефи, людете на Антипус и аз с моите две хиляди, обкръжихме ламанитите и ги избихме; да, дотолкова, че те бяха принудени да предадат оръжията си за война и самите себе си като военнопленници.",
                    "И сега стана така, че когато се предадоха, ето, аз преброих младежите, които се бяха били заедно с мене, като се страхувах да не би много от тях да са убити.",
                    "Но ето, за моя голяма радост, нямаше нито един от тях паднал; да, и те се бяха сражавали, като че ли подкрепяни със силата Божия; да, никога не е било известно мъже да са се били с такава чудна сила; да, и с такава могъща сила те се нахвърлиха върху ламанитите, че ги изплашиха; и по тази причина ламанитите се предадоха като военнопленници.",
                    "И тъй като нямахме място за нашите пленници, където да можем да ги държим надалеч от войските на ламанитите, ето защо, ние ги изпратихме в земята Зарахемла, а с тях и една част от воините на Антипус, които не бяха избити; останалата част взех и присъединих към моите млади амонити и се отправихме към град Юдея."
                ]
            },
            {
                "url": "https://www.lds.org/scriptures/bofm/alma/57?lang=bul",
                "name": "Глава 57",
                "summary": [
                    "Еламан разказва за превземането на Антипара и капитулацията, а след това за отбраната на Кумени. Неговите амонитски младежи се сражават смело; всички са ранени, но никой не е убит. Гед съобщава за избиването и бягството на ламанитските пленници. Около 63 г. пр. Хр."
                ],
                "verses": [
                    "И сега стана така, че аз получих послание от Аморон, царя, в което се казваше, че ако предам тези военнопленници, които бяхме взели, той щял да ни предаде град Антипара.",
                    "Аз обаче изпратих послание до царя, че ние сме уверени, че силите ни са достатъчни, за да превземем град Антипара със сила; и че ако освободим пленниците заради този град, ние бихме били неблагоразумни, и че бихме предали нашите пленници само при замяна.",
                    "И Аморон отказа на моето послание, защото той не искаше да разменя пленници; ето защо, започнахме да правим приготовления да тръгнем срещу град Антипара.",
                    "Но людете на Антипара напуснаха града и избягаха в други техни градове, които владееха, за да ги укрепяват; и тъй град Антипара падна в наши ръце.",
                    "И тъй свърши двадесет и осмата година от управлението на съдиите.",
                    "И стана така, че в началото на двадесет и деветата година ние получихме доставка от запаси, а също и подкрепление за нашата войска от земята Зарахемла и от земите наоколо, на брой от шест хиляди души и още шестдесет синове на амонитите, които бяха дошли да се присъединят към братята си от моя малък отряд от две хиляди. И сега, ето, ние бяхме силни, да, и ни бяха докарани много запаси.",
                    "И стана така, че желанието ни беше да започнем битка с войската, поставена да защитава град Кумени.",
                    "И сега, ето, ще ти покажа, че ние скоро изпълнихме желанието си; да, с нашата голяма сила или с част от нашата голяма сила ние обкръжихме град Кумени през нощта, малко преди жителите му да получат доставка от запаси.",
                    "И стана така, че ние станувахме около града за много нощи; но ние спяхме върху мечовете си и поставихме стражи, та ламанитите да не могат да ни връхлетят през нощта и да ни избият, нещо, което те опитваха много пъти; но всеки път, когато опитваха това, кръвта им биваше проливана.",
                    "Накрая запасите им пристигнаха и людете с тях искаха да ги вкарат в града през нощта; но наместо ламанити, ние се оказахме нефити, затова ние ги хванахме заедно със запасите им.",
                    "Но въпреки че по този начин ламанитите бяха отрязани от поддръжката си, те все още бяха решени да задържат града; ето защо, стана наложително ние да вземем тези запаси и да ги изпратим в Юдея, а пленниците ни — в земята Зарахемла.",
                    "И стана така, че не минаха много дни и ламанитите започнаха да губят всякаква надежда за помощ; ето защо, те предадоха града в наши ръце; и тъй ние изпълнихме замисъла си да превземем град Кумени.",
                    "Но стана така, че пленниците ни бяха толкова многобройни, че въпреки нашия голям брой, ние бяхме принудени или да използваме всичката своя сила, за да ги охраняваме, или да ги предадем на смърт.",
                    "Защото ето, много от тях щяха да се изплъзнат и щяха да започнат да се бият срещу нас с камъни и тояги, и с всичко друго, което им попадне в ръцете; тъй че ние избихме над две хиляди от тези, които ни се бяха предали като военнопленници.",
                    "Следователно, беше нужно или да сложим край на живота им, или да ги изпратим под въоръжена стража в земята Зарахемла; също и запасите ни не бяха вече достатъчни за собствените ни люде, въпреки онези, които бяхме взели от ламанитите.",
                    "И сега, при тези критични обстоятелства стана много сериозен въпрос да вземем решение относно тези военнопленници; при все това, ние решихме да ги изпратим в земята Зарехемла; ето защо, избрахме част от нашите воини и им възложихме отговорността пленниците ни да слязат в земята Зарахемла.",
                    "Но стана така, че на сутринта те се върнаха. И сега, ето, ние не ги разпитахме относно пленниците, защото ето, ламанитите ни нападаха и те се върнаха точно навреме да ни спасят, за да не попаднем в ръцете им. Защото ето, Аморон им беше изпратил като подкрепление нова доставка от запаси, а също и многобройна войска.",
                    "И стана така, че тези мъже, които бяхме изпратили заедно с пленниците, пристигнаха точно навреме да ги спрем, когато вече бяха на път да ни надвият.",
                    "Но ето, моят малък отряд от две хиляди и шестдесет се би най-отчаяно; да, и те бяха непоколебими пред ламанитите и въздадоха смърт на всички онези, които им се противопоставиха.",
                    "И въпреки че останалата част от нашата войска беше готова да отстъпи пред ламанитите, ето, тези две хиляди и шестдесет бяха непоколебими и неустрашими.",
                    "Да, и те се подчиняваха и съблюдаваха да изпълняват всяка заповед с най-голяма точност; да, и с тях ставаше тъкмо според вярата им; и аз си спомних словата, за които те ми бяха казали, че са ги научили от майките си.",
                    "И сега, ето, на тези мои синове и на мъжете, които бяха избрани да отведат затворниците, ние дължим тази велика победа; защото тъкмо те победиха ламанитите; и те бяха отблъснати назад в град Манти.",
                    "И ние задържахме нашия град Кумени, и не загинахме всички от меч; но при все това претърпяхме големи загуби.",
                    "И стана така, че когато ламанитите избягаха, аз незабавно заповядах воините ми, които бяха ранени, да бъдат намерени сред мъртвите и накарах раните им да бъдат превързани.",
                    "И стана така, че двеста от моите две хиляди и шестдесет бяха припаднали поради загуба на кръв; при все това, според добрината Божия и за наше голямо учудване и за радост на цялата ни войска, нямаше нито един погинал сред тях; да, нито пък имаше някой загинал сред тези, които не бяха получили много рани.",
                    "И сега, тяхното запазване беше учудващо за цялата войска, да, това че те бяха пощадени, докато хиляда от братята ни бяха убити. И ние с право го приписваме на чудната сила Божия, поради извънредната им вяра в това, в което бяха научени да вярват — че съществува справедлив Бог и всеки, който не се съмнява, ще бъде запазен от чудната Му сила.",
                    "Сега, такава беше вярата на тези, за които говорих; те са млади и тяхното съзнание е непоколебимо, и те непрестанно се уповават на Бога.",
                    "И сега стана така, че след като се погрижихме за ранените мъже и бяхме погребали нашите мъртви, а също и мъртвите на ламанитите, които бяха много, ето, ние попитахме Гед относно пленниците, с които те бяха тръгнали да слизат към земята Зарахемла.",
                    "Сега, Гед беше върховният военачалник на отряда, който беше определен да ги охранява, докато стигнат страната.",
                    "И сега, това са словата, които Гед ми каза: Ето, ние тръгнахме да слезем към земята Зарахемла заедно с нашите пленници. И стана така, че срещнахме съгледвачите на нашите войски, изпратени да наблюдават стана на ламанитите.",
                    "И те се провикнаха, казвайки: Ето, войските на ламанитите напредват към град Кумени; и ето, те ще ги нападнат, да, и ще унищожат народа ни.",
                    "И стана така, че нашите пленници чуха виковете им, които ги окуражиха; и те се вдигнаха на бунт срещу нас.",
                    "И стана така, че заради бунта им ние сторихме нашите мечове да се стоварят върху тях. И стана така, че те се втурнаха вкупом върху мечовете ни, при което по-голямата част от тях беше избита; а останалата им част проби път и избяга от нас.",
                    "И ето, след като те избягаха и ние не можахме да ги настигнем, тръгнахме с бърз ход към град Кумени; и ето, успяхме да пристигнем навреме, за да помогнем на братята си в защитата на града.",
                    "И ето, ние отново сме избавени от ръцете на нашите врагове. И благословено е името на нашия Бог; защото ето, Той е Този, Който ни избави; да, Той е, Който извърши това велико дело за нас.",
                    "И сега стана така, че когато аз, Еламан чух словата на Гед, сърцето ми се изпълни с извънредна радост поради добрината Божия, която ни запази, та да не погинем всички; да, и аз вярвам, че душите на тези, които са избити, са влезли в покоя на техния Бог."
                ]
            },
            {
                "url": "https://www.lds.org/scriptures/bofm/alma/58?lang=bul",
                "name": "Глава 58",
                "summary": [
                    "Еламан, Гед и Теомнер превземат град Манти чрез хитрост. Ламанитите се оттеглят. Синовете на народа на Амон стоят здраво в защита на своята свобода и вяра и са запазени. Около 63–62 г. пр. Хр."
                ],
                "verses": [
                    "И ето, сега стана така, че следващата ни цел беше да завладеем град Манти; но ето, нямаше никакъв начин да изведем ламанитите от града с нашите малки отряди. Защото ето, те помнеха това, което бяхме сторили преди; затова не можахме да ги примамим да излязат вън от своите укрепления.",
                    "И те бяха толкова по-многобройни от нашата войска, че ние не смеехме да отидем да ги нападнем в техните укрепления.",
                    "Да, и стана нужно да използваме наши воини за защитата на онези части на страната, които бяхме върнали в наше владение; ето защо, стана нужно да почакаме да получим подкрепления от земята Зарахемла, а също и нова доставка запаси.",
                    "И стана така, че аз изпратих посланичество до управителя на страната ни, за да го запозная с делата на нашия народ. И стана така, че чакахме да получим запаси и подкрепления от земята Зарахемла.",
                    "Но ето, това не ни беше много от полза, защото ламанитите от ден на ден получаваха все повече и повече подкрепления и много запаси; при такива обстоятелства бяхме ние по това време.",
                    "И от време на време ламанитите ни нападаха, решили да ни унищожат чрез хитрост; при все това ние не можехме да отидем да се сражаваме с тях, защото те веднага се оттегляха в укрепленията си.",
                    "И стана така, че ние чакахме при тези тежки обстоятелства в продължение на много месеци, чак докато бяхме на път да погинем от недостиг на храна.",
                    "Но стана така, че ние получихме храна, която беше охранявана от една войска от две хиляди души, изпратени за наше подкрепление; и това беше цялата подкрепа, която получихме, за да защитаваме себе си и страната си от падане в ръцете на нашите врагове, да, за да се противопоставим на един враг, който беше безброен.",
                    "И сега, ние не знаехме причината за тези наши унижения или причината, поради която не ни изпратиха повече сили; ето защо, ние се натъжихме и се изпълнихме със страх, да не би по някакъв начин възмездията Божии да дойдат върху нас, до пълното ни събаряне и унищожение.",
                    "Ето защо, ние изляхме душите си в молитва към Бога, за да ни подкрепи и ни избави от ръцете на нашите врагове, да, също и да ни даде сила, за да задържим градовете си, земите си и владенията си за поддръжка на нашия народ.",
                    "Да, и стана така, че Господ, нашият Бог ни посети с увереност, че ще ни избави; да, дотолкова, че словата, които Той изрече изпълниха с мир душите ни, дадоха ни голяма вяра и ни накараха да се надяваме на Него за нашето избавление.",
                    "И ние се окуражихме от нашата малка сила, която бяхме получили, и твърдо решихме да победим враговете си и да запазим земите си и владенията си, и жените си, и децата си, и делото на нашата свобода.",
                    "И тъй ние тръгнахме с цялата си сила на бой с ламанитите в град Манти; и разпънахме шатрите си откъм страната на пустошта, която беше близо до града.",
                    "И стана така, че на сутринта, когато ламанитите видяха, че ние сме в пределите край пустошта близо до града, те изпратиха съгледвачи навсякъде около нас, та да могат да открият броя и силата на нашата войска.",
                    "И стана така, че когато те видяха, че ние не сме силни по брой и понеже се страхуваха да не ги отрежем от поддръжката им, ако не излязат да се сражават срещу нас и да ни убият, като предположиха също, че лесно ще могат да ни унищожат с многобройните си войнства, ето защо, те започнаха да правят приготовления да излязат да се сражават срещу нас.",
                    "И когато видяхме, че те правят приготовления да излязат да се бият срещу нас, ето, аз накарах Гед с малък брой от воини да се прикрият в пустошта, а също и Теомнер с малък брой от воини да се прикрият в пустошта.",
                    "Сега, Гед и неговите воини бяха отдясно, а другите отляво; и когато те се прикриха тъй, ето, аз останах с останалата част от войската ми на същото място, където най-напред разпънахме шатрите си по времето, когато ламанитите трябваше да излязат да се сражават.",
                    "И стана така, че ламанитите излязоха срещу нас с многобройната си войска. И когато те наближиха и бяха готови да ни нападнат с мечовете си, аз накарах моите воини, тези, които бяха с мене, да отстъпят в пустошта.",
                    "И стана така, че ламанитите ни последваха с голяма бързина, защото много искаха да ни настигнат и да ни избият; ето защо, те ни последваха в пустошта; и ние минахме между Гед и Теомнер но тъй, че ламанитите не ги откриха.",
                    "И стана така, че когато ламанитите ги отминаха, или когато войската ги беше подминала, Гед и Теомнер се вдигнаха от укритията си и отрязаха съгледвачите на ламанитите, тъй че те да не могат да се върнат в града.",
                    "И стана така, че след като ги бяха отрязали, те се втурнаха към града и се нахвърлиха върху стражите, оставени да пазят града, избиха ги и завладяха града.",
                    "Сега това се случи, защото ламанитите допуснаха цялата им войска, с изключение на малобройни стражи, да бъде подмамена в пустошта.",
                    "И стана така, че по този начин Гед и Теомнер завладяха укрепленията им. И стана така, че след като пропътувахме много път в пустошта, ние тръгнахме към земята Зарахемла.",
                    "И когато ламанитите видяха, че напредват към земята Зарахемла, те се изплашиха извънредно много да не би да е скроен план да бъдат отведени към унищожение; затова те започнаха да се оттеглят обратно в пустошта, да, тъкмо обратно по същия път, по който бяха дошли.",
                    "И ето, свечери се и те разпънаха шатрите си, понеже върховните военачалници на ламанитите бяха предположили, че нефитите са изморени от прехода си; и като предполагаха, че бяха гонили цялата ни войска, те въобще не помислиха за град Манти.",
                    "Сега стана така, че когато настъпи нощта, аз накарах воините си да не заспиват, а да напреднат по друг път към земята Манти.",
                    "И благодарение на този наш поход, през нощта на другия ден ние бяхме отвъд ламанитите и тъй пристигнахме преди тях в град Манти.",
                    "И стана така, че чрез тази хитрост ние завладяхме град Манти, без да се пролива кръв.",
                    "И стана така, че когато войските на ламанитите наближиха града и видяха, че ние сме готови да ги посрещнем, те се учудиха извънредно и бяха обладани от велик страх, дотолкова, че избягаха в пустошта.",
                    "Да, и стана така, че войските на ламанитите избягаха далеч от цялата тази част на страната. Но ето, те откараха със себе си извън страната много жени и деца.",
                    "И онези градове, които бяха превзети от ламанитите, всички от тях по това време бяха в наше притежание; и бащите ни, и жените ни, и децата ни се завръщат по домовете си, с изключение на онези, които бяха пленени и отведени от ламанитите.",
                    "Но ето, войските ни са много малки, за да задържат толкова голям брой градове и такива големи владения.",
                    "Но ето, ние се уповаваме на нашия Бог, Който ни даде победа над тези земи, тъй че си получихме обратно тези градове и земи, които ни принадлежаха.",
                    "Сега ние не знаем причината, поради която управата не ни изпраща повече сили; нито пък воините, които дойдоха при нас, знаят защо не сме получили по-големи сили.",
                    "Ето, ние не знаем дали ти не си претърпял неуспех и не си оттеглил силите в онази част на страната; и ако е тъй, ние не искаме да роптаем.",
                    "Но ако не е тъй, ето, ние се боим, че има някакъв разкол в управата, тъй че те не ни изпращат на помощ повече мъже; понеже знаем, че те са по-многобройни от тези, които ни изпратиха.",
                    "Но ето, това няма значение, ние вярваме, че Бог ще ни избави, въпреки слабостта на нашите войски, да, Той ще ни избави от ръцете на враговете ни.",
                    "Ето, това е краят на двадесет и деветата година и ние сме във владение на земите си; а ламанитите избягаха в земята Нефи.",
                    "И онези синове на народа на Амон, за които аз говорих с такава почит, са с мене в град Манти; и Господ ги подкрепи, да, и ги предпази да не паднат от меч, тъй че нито един от тях не е убит.",
                    "Но ето, те получиха много рани; но при все това те стоят здраво в онази свобода, с която Бог ги е направил свободни. И те са внимателни да си спомнят за Господа техния Бог ден след ден; да, и те съблюдават да спазват непрестанно Неговите повеления, разпоредбите Му и заповедите Му; и силна е вярата им в пророчествата относно идното.",
                    "И сега, мой възлюбени брате Мороний, дано Господ, нашият Бог, Който ни изкупи и ни направи свободни, да те държи непрестанно в присъствието Си; да, и дано Той да бъде благосклонен към този народ, за да можеш да успееш в завладяването на всичко това, което ламанитите ни отнеха и което беше за наша издръжка. И сега, ето, аз свършвам посланието си. Аз съм Еламан, синът на Алма."
                ]
            },
            {
                "url": "https://www.lds.org/scriptures/bofm/alma/59?lang=bul",
                "name": "Глава 59",
                "summary": [
                    "Мороний моли Пахоран да подкрепи силите на Еламан. Ламанитите превземат град Нефия. Мороний е разгневен на управата. Около 62 г. пр. Хр."
                ],
                "verses": [
                    "Сега стана така, че на тридесетата година от управлението на съдиите над народа на Нефи, след като Мороний получи и прочете Еламановото послание, той се зарадва извънредно много на благополучието, да, на извънредния успех на Еламан във възвръщането на тези земи, които бяха изгубени.",
                    "Да, и той го стори знайно на всичкия си народ по цялата земя около мястото, където беше той, за да могат и те да се радват.",
                    "И стана така, че той веднага изпрати послание до Пахоран с молба той да накара да бъдат събрани мъже, за да се подкрепи Еламан или войските на Еламан дотолкова, че той с лекота да може да задържи онази част от страната, в чието възвръщане той тъй чудно беше преуспял.",
                    "И стана така, че когато Мороний изпрати това послание в земята Зарахемла, той започна отново да съставя план да си върне останалата част от онези владения и градове, които ламанитите им бяха отнели.",
                    "И стана така, че докато Мороний правеше тъй приготовления да отиде да се сражава срещу ламанитите, ето, людете в Нефия, които се бяха събрали наедно от град Мороний и град Лехий, и град Мориантон, бяха нападнати от ламанитите.",
                    "Да, и всички тези, които бяха принудени да избягат от земята Манти и от земята наоколо, бяха дошли и се бяха присъединили към ламанитите в тази част на страната.",
                    "И бидейки тъй извънредно многобройни, да, и като получаваха подкрепления от ден на ден по заповед на Аморон, те дойдоха срещу народа на Нефия и започнаха да ги избиват с извънредно голямо клане.",
                    "И техните войски бяха толкова многобройни, че останалата част от народа на Нефия беше принудена да избяга от тях; и те дойдоха и се присъединиха към войската на Мороний.",
                    "И сега, тъй като Мороний беше предположил, че ще бъдат изпратени мъже в град Нефия в помощ на народа за защитата на града и като знаеше, че е по-лесно да се предпази града от падане в ръцете на ламанитите, отколкото да се възвърне от тях, той предположи, че те лесно ще задържат града.",
                    "Ето защо, той задържа всичката си сила в защита на онези места, които беше възвърнал.",
                    "И сега, когато Мороний видя, че град Нефия е загубен, той се наскърби извънредно много и започна да се съмнява дали поради нечестието на людете няма да паднат в ръцете на своите братя.",
                    "Сега, тъй беше и с всичките му върховни военачалници. Те също се съмняваха и недоумяваха дали нечестието на людете е причината за успеха, който имаха ламанитите над тях.",
                    "И стана така, че Мороний се разгневи на управата поради тяхното равнодушие към свободата на страната им."
                ]
            },
            {
                "url": "https://www.lds.org/scriptures/bofm/alma/60?lang=bul",
                "name": "Глава 60",
                "summary": [
                    "Мороний се оплаква на Пахоран от пренебрежението на управата към войските. Господ допуска праведните да бъдат избити. Нефитите трябва да използуват цялата си сила и всички средства, за да се избавят от враговете си. Мороний заплашва, че ще се бори срещу управата, ако войските му не получат помощ. Около 62 г. пр. Хр."
                ],
                "verses": [
                    "И стана така, че той писа отново до управителя на страната Пахоран и ето словата, които той написа, казвайки: Ето, аз отправям посланието си към Пахоран в град Зарахемла, който е върховния съдия и управител на страната, също и до всички тези, които са избрани от народа да управляват и ръководят делата на тази война.",
                    "Защото ето, аз имам да им кажа нещо осъдително; защото вие самите знаете, че бяхте назначени да събирате хора и да ги въоръжавате с мечове, криви ножове и всякакъв вид различни оръжия за война и да ги изпращате срещу ламанитите, в която и част на земята ни те да дойдат.",
                    "И сега, ето, аз ви казвам, че аз самият и воините ми, и Еламан и неговите воини, претърпяхме извънредно големи страдания; да, даже глад, жажда и умора, и всякакъв вид различни лишения.",
                    "Но ето, ако това беше всичко, което претърпяхме, ние не бихме роптали, нито бихме се оплаквали.",
                    "Но ето, голямо беше клането сред народа ни; да, хиляди паднаха от меч, докато можеше да бъде другояче, ако бяхте отделили за войските ни достатъчно сили и помощ за тях. Да, голямо беше вашето пренебрежение към нас.",
                    "И сега, ето, ние искаме да узнаем причината за това извънредно голямо пренебрежение; да, желаем да узнаем причината за това ваше нехайство.",
                    "Нима мислите да си седите на престолите в състояние на нехайно вцепенение, докато враговете ви разгръщат смъртоносното си дело около вас? Да, докато те избиват хиляди от вашите братя?",
                    "Да, точно тези, които очакваха от вас защита, да, те ви поставиха в положение, в което можехте да им окажете помощ, да, можехте да им изпратите войски, за да ги подкрепите и тъй щяхте да спасите хиляди от тях да не загинат от меч.",
                    "Но ето, това не е всичко — вие не им изпратихте запаси, тъй че мнозина се сражаваха и проляха кръвта си до смърт заради голямото им желание за благополучието на този народ; да, и това те правеха, докато бяха на път да погинат от глад поради извънредно голямото ви пренебрежение към тях.",
                    "И сега, възлюбени мои братя, защото би трябвало да бъдете възлюбени, вие трябваше по-усърдно да се трудите за благополучието и свободата на този народ; но ето, вие ги пренебрегнахте и кръвта на хиляди ще дойде на главите ви за отмъщение, да, защото на Бога са известни всичките им вопли и всичките им страдания.",
                    "Ето, нима можете да си помислите, че ще си седите на престолите и Бог поради извънредната Си добрина ще ви избави, без вие да направите нищо? Ето, ако това сте си мислили, напразно сте го мислили.",
                    "Нима си мислите, че толкова много от вашите братя са избити поради тяхното нечестие? Казвам ви, ако сте си мислили това, напразно сте го мислили; защото, казвам ви, мнозина паднаха от меч; и ето, това е за вашето осъждане.",
                    "Защото Господ допуска праведните да бъдат убити, за да може Неговото правосъдие и възмездия да връхлетят нечестивите; ето защо, не трябва да си мислите, че праведните са изгубени, понеже са убити; но ето, те влизат в покоя на Господа техния Бог.",
                    "И сега, ето, аз ви казвам, че извънредно много се страхувам да не би възмездията Божии да постигнат тези люде поради тяхната извънредна мудност, да, тъкмо мудността на управата ни и тяхното извънредно голямо пренебрежение към братята им, да, към онези, които са избити.",
                    "Защото, ако не беше нечестието, което най-напред започна от главата ни, ние щяхме да устоим на враговете си, тъй че те нямаше да придобият никаква власт над нас.",
                    "Да, ако не беше войната, която избухна между нас самите; да, ако не беше заради тези царски поддържници, които причиниха толкова много кръвопролития между нас; да, и ако по време на нашите междуособици ние бяхме обединили силите си, както правехме преди; да, и ако не беше заради желанието за сила и власт, които тези царски поддържници искаха да имат над нас; и ако те бяха предани на делото на свободата ни, и ако се бяха обединили с нас и бяха тръгнали срещу враговете ни, наместо да вдигнат мечовете си срещу нас, което беше причината за такова голямо кръвопролитие между нас самите; да, ако бяхме тръгнали срещу тях в силата Господна, ние щяхме да разпръснем враговете си, защото това щеше да бъде сторено в изпълнение на словото Му.",
                    "Но ето, сега ламанитите ни нападат, завладявайки земите ни; и те избиват народа ни с меч, да, жените ни и децата ни и ги откарват също в плен, като ги карат да изстрадват всякакъв вид страдания; и всичко това заради голямото нечестие на онези, които търсят власт и сила, да, тъкмо онези царски поддържници.",
                    "Но защо трябва да говоря повече по този въпрос? Защото ние не знаем дали и вие самите не търсите власт. Ние не знаем дали вие също не сте предатели на своята страна.",
                    "Или пък, да не би да ни пренебрегнахте, защото сте в сърцето на страната ни и сте заобиколени с безопасност, та не накарахте да ни се изпрати храна, а също и мъже, за да подкрепят войските ни?",
                    "Забравихте ли заповедите на Господа, вашия Бог? Да, забравихте ли пленничеството на бащите ни? Забравихте ли многото пъти, когато сме били избавяни от ръцете на нашите врагове?",
                    "Или пък, да не би да мислите, че Господ все още ще ни избавя, докато седите на престолите си и не употребявате средствата, които Господ ни е дал?",
                    "Да, ще седите ли в бездействие, заобиколени от хиляди други, да, десетки хиляди, които също седят в бездействие, докато има хиляди в пределите на страната, които падат от меч, да, ранени и окървавени?",
                    "Мислите ли, че Бог ще гледа на вас като на невинни, докато вие седите спокойно и наблюдавате всичко това? Ето, аз ви казвам, Не! Сега аз бих желал да си спомните, че Бог е казал, че първо вътрешността на съда ще бъде очистена и тогава ще бъде очистена външността на съда.",
                    "И сега, освен ако не се покаете за това, което сте сторили, и не започнете да действате и не ни изпратите храна и воини, а също и на Еламан, за да може да защитава онези части на страната ни, които той възвърна, за да можем да си върнем и останалата част от нашите владения по тези места, ето, ще трябва да не се бием повече с ламанитите, докато не сме очистили вътрешността на съда си, да, тъкмо върховния глава на нашата управа.",
                    "И ако вие не удовлетворите посланието ми и не излезете, и не ми покажете истински свободолюбив дух и старание за подсилване и укрепване на войските ни, и не дадете храна за издръжката им, ето, аз ще оставя част от моите свободолюбци да задържат тази част на страната ни и ще оставя върху им силата и благословиите Божии, та никаква друга сила да не може да действа срещу тях;",
                    "(и това заради извънредната им вяра и търпение в тяхната горест);",
                    "и аз ще дойда при вас, и ако има някой сред вас, който има желание за свобода, да, ако има останала дори и една искра от свободата, ето, аз ще подтикна въстание сред вас, чак докато онези, които имат желание да си присвоят силата и властта, изчезнат.",
                    "Да, ето, аз не се страхувам нито от силата ви, нито от властта ви, но моят Бог е Този, от Когото се боя; и е според Неговите заповеди аз да взема меча си да защитавам делото на моята страна; а това, че претърпяхме такива големи загуби, е заради вашето беззаконие.",
                    "Ето, време е, да, близко е вече времето, когато ако не се заемете със защитата на страната си и децата си, мечът на правосъдието надвисва над вас; да, и той ще се стовари върху вас, и ще ви накаже чак до пълното ви унищожение.",
                    "Ето, очакам съдействие от вас; и ако вие не ни дадете нужната помощ, ето, аз ще дойда при вас, тъкмо в земята Зарахемла и ще ви поразя с меч, тъй че да нямате повече власт да забавяте напредъка на този народ в делото на нашата свобода.",
                    "Защото ето, Господ няма да допусне вие да живеете и станете силни в беззаконията си, за да унищожите Неговия праведен народ.",
                    "Ето, можете ли да предположите, че Господ ще ви пощади и ще отиде да осъди ламанитите, когато тъкмо преданието на бащите им е причинило тяхната омраза, да, и тя е удвоена от онези, които се отцепиха от нас, докато вашето беззаконие е по причина на любовта ви към славата и празните светски неща?",
                    "Вие сами знаете, че прегрешавате Божиите закони и знаете, че ги потъпквате под нозете си. Ето, Господ ми казва: Ако тези, които сте назначили за ваши управители, не се покаят за греховете и беззаконията си, вие ще възлезете да се сражавате срещу тях.",
                    "И сега, ето, аз, Мороний, съм заставен според завета, който съм сключил, да спазвам заповедите на моя Бог; ето защо, аз бих желал да се придържате към словото Божие и да ми изпратите бързо от вашите запаси и от вашите воини, а също и на Еламан.",
                    "И ако вие не изпълните това, аз бързо ще дойда при вас; защото ето, Бог не ще допусне да погинем от глад; защото Той ще ни даде от вашата храна, дори ако трябва да стане чрез меч. Затова гледайте да изпълните словото Божие.",
                    "Ето, аз съм Мороний, вашият върховен военачалник. Аз не търся власт, но искам да я съборя. Аз не търся светска слава, а славата на моя Бог, свободата и благополучието на моята страна. И с това приключвам посланието си."
                ]
            },
            {
                "url": "https://www.lds.org/scriptures/bofm/alma/61?lang=bul",
                "name": "Глава 61",
                "summary": [
                    "Пахоран разказва на Мороний за въстанието и бунта срещу управата. Царските поддържници превземат Зарахемла и са в обединение с ламанитите. Пахоран моли за военна помощ срещу бунтовниците. Около 62 г. пр. Хр."
                ],
                "verses": [
                    "Ето, сега стана така, че скоро след като изпрати посланието си до върховния управител, Мороний получи послание от Пахоран, върховния управител. И това са словата, които той получи:",
                    "Аз, Пахоран, върховният управител на тази страна, изпращам тези слова до Мороний, върховния военачалник на войската. Ето, аз ти казвам, Мороний, че не се радвам на големите ти страдания, не, те натъжават душата ми.",
                    "Но ето, има такива, които се радват на страданията ви, да, дотолкова, че се вдигнаха на бунт срещу мене и срещу людете ми, които са свободолюбци; и тези, които се вдигнаха, са извънредно многобройни.",
                    "И тъкмо тези, които потърсиха да ми отнемат съдийския престол, са причината за това голямо беззаконие; защото те използваха голямо ласкателство и подведоха сърцата на много люде, което ще бъде причина за горчиви страдания между нас; те не изпратиха нашите запаси и заплашиха нашите свободолюбци, та да не дойдат те при вас.",
                    "И ето, те ме изгониха и аз избягах в земята Гедеон с толкова люде, колкото ми беше възможно да събера.",
                    "И ето, аз пратих възвание из цялата тази част на страната; и ето, те ежедневно прииждат към нас, въоръжени за защита на земята си и на свободата си, а и за да си отмъстят за нашите обиди.",
                    "И те надойдоха при нас дотолкова, че онези, които се вдигнаха на бунт срещу нас, са предизвикани, да, дотолкова, че те се боят от нас и не смеят да излязат да се сражават срещу нас.",
                    "Те завладяха земята, сиреч град Зарахемла; те си назначиха цар и той написа до царя на ламанитите, с което се обедини в съюз с него; и в този съюз той се съгласи да задържи град Зарахемла, като смята, че това задържане ще позволи на ламанитите да завладеят останалата част от страната, а той ще бъде поставен за цар на този народ, когато те бъдат подчинени от ламанитите.",
                    "И сега, в посланието си ти ме порицаваш, но това няма значение; аз не се гневя, но се радвам на величието на сърцето ти. Аз, Пахоран, не търся власт, освен само да задържа съдийския си престол, за да може да запазя правата и свободата на моя народ. Моята душа стои здраво в тази свобода, в която Бог ни е направил свободни.",
                    "И сега, ето, ние ще се съпротивляваме на нечестието дори чак до кръвопролитие. Но ние няма да проливаме кръвта на ламанитите, ако те останат в собствената си земя.",
                    "Ние няма да проливаме кръвта на братята си, ако те не се вдигат на бунт и не вдигнат меч срещу нас.",
                    "Ние ще се подчиним на ярема на робството, ако правосъдието Божие го изисква или ако Той ни заповяда да го направим.",
                    "Но ето, Той не ни заповядва да се покорим на враговете си, но да се уповаваме на Него и Той ще ни избави.",
                    "Ето защо, възлюбени мой брате Мороний, нека да се съпротивляваме на злото, а всяко зло, срещу което не можем да се съпротивляваме със словата си, да, като бунтове и отцепничества, нека да им се съпротивляваме с мечовете си, за да може да запазим свободата си, за да може да се радваме на голямата привилегия на нашата църква и на делото на нашия Изкупител и нашия Бог.",
                    "Ето защо, ела бързо при мене с някои от твоите воини и остави останалата част под надзора на Лехий и Теанкум; дай им власт да водят войната в тази част на страната според Духа Божий, Който е също духа на свободата, Който е в тях.",
                    "Ето, аз им изпратих малко запаси, за да не погинат, докато ти можеш да дойдеш при мене.",
                    "Събери наедно колкото може по-голяма сила при похода си към нас и ние бързо ще отидем срещу онези отцепници в силата на нашия Бог и според вярата, която е в нас.",
                    "И ще завладеем град Зарахемла, за да може да се сдобием с повече храна и да изпратим на Лехий и Теанкум; да, ние ще отидем срещу тях в силата Господна и ще сложим край на това голямо беззаконие.",
                    "И сега, Мороний, аз се радвам, че получих твоето послание, защото бях малко загрижен относно това какво да правим и дали е справедливо за нас да тръгнем срещу братята си.",
                    "Но ти каза, че освен ако те не се покаят, Господ ти е заповядал да тръгнеш срещу тях.",
                    "Гледай да подкрепиш Лехий и Теанкум в Господа; кажи им да не се страхуват, защото Бог ще ги избави, да, тъй както и всички онези, които стоят здраво в тази свобода, с която Бог ги е направил свободни. И сега, аз приключвам посланието си до моя възлюбен брат Мороний."
                ]
            },
            {
                "url": "https://www.lds.org/scriptures/bofm/alma/62?lang=bul",
                "name": "Глава 62",
                "summary": [
                    "Мороний тръгва към земята Гедеон в помощ на Пахоран. Царските поддържници, които отказват да защитават страната си, са предадени на смърт. Пахоран и Мороний превземат отново Нефия. Много ламанити се присъединяват към народа на Амон. Теанкум убива Аморон, но на свой ред също е убит. Ламанитите са изгонени от страната и мирът е възстановен. Еламан се завръща към служението и изгражда църквата. Около 62–57 г. пр. Хр."
                ],
                "verses": [
                    "И сега стана така, че когато Мороний получи това послание, сърцето му се окуражи и се изпълни с извънредно голяма радост заради верността на Пахоран, че той също не е предател на свободата и делото на страната си.",
                    "Но той много се натъжи заради беззаконието на онези, които бяха изгонили Пахоран от съдийския престол, да, и накрая заради онези, които се бяха разбунтували против страната си и против своя Бог.",
                    "И стана така, че Мороний, според желанието на Пахоран, взе малък брой от воини, предаде на Лехий и Теанкум командването на останалата част от своята войска и тръгна на поход към земята Гедеон.",
                    "И където и да отидеше по пътя си към земята Гедеон, той издигаше знамето на свободата и събираше всяка сила, която можеше.",
                    "И стана така, че хиляди се стекоха под неговото знаме и взеха мечовете си в защита на своята свобода, та да могат да не попаднат в робство.",
                    "И тъй, когато Мороний събра наедно толкова мъже, колкото можеше да събере по време на целия си поход, той дойде в земята Гедеон; и като обединиха силите си с Пахоран, те станаха извънредно силни, даже по-силни от воините на Пакус, който беше царят на онези отцепници, които бяха изгонили свободолюбците от земята Зарахемла и бяха завладели земята.",
                    "И стана така, че Мороний и Пахоран слязоха с войските си в земята Зарахемла, и излязоха срещу града и срещнаха воините на Пакус, тъй че те възлязоха в битка.",
                    "И ето, Пакус беше убит и воините му бяха пленени, а Пахоран беше възстановен на съдийския престол.",
                    "И воините на Пакус бяха осъдени според закона, както и онези царски поддържници, които бяха хванати и хвърлени в тъмница; и те бяха екзекутирани според закона; да, онези от воините на Пакус и онези от царските поддържници, които не поискаха да вдигнат оръжие в защита на страната си, но искаха да се бият против нея, бяха предадени на смърт.",
                    "И тъй, стана нужно този закон да бъде строго съблюдаван заради безопасността на страната им; да, и всеки, който се намереше да отрича свободата им, бързо биваше екзекутиран според закона.",
                    "И тъй свърши тридесетата година от управлението на съдиите над народа на Нефи, като Мороний и Пахоран възстановиха мира в земята Зарахемла сред собствения си народ и наказаха със смърт всички онези, които не бяха верни на делото на свободата.",
                    "И стана така, че в началото на тридесет и първата година от управлението на съдиите над народа на Нефи, Мороний заповяда незабавно да се изпратят запаси, а също и войска от шест хиляди души на Еламан, за да му помогнат да запази тази част от страната.",
                    "И той накара също да се изпрати войска от шест хиляди души на Лехий и Теанкум, заедно с достатъчно количество храна. И стана така, че това бе сторено, за да се укрепи страната срещу ламанитите.",
                    "И стана така, че Мороний и Пахоран, след като оставиха голяма група от воини в земята Зарахемла, напреднаха с голяма група от воини към земята Нефия, решени да надвият ламанитите в този град.",
                    "И стана така, че докато напредваха към земята, те заловиха голяма група от воини от ламанитите, избиха мнозина от тях и взеха запасите им и оръжията им за война.",
                    "И стана така, че след като ги хванаха, те ги накараха да встъпят в завет, че няма да вдигнат повече оръжията си за война срещу нефитите.",
                    "И когато встъпиха в този завет, те ги изпратиха да живеят в страната с народа на Амон; и тези, които не бяха избити, бяха на брой около четири хиляди.",
                    "И стана така, че след като ги изпратиха, те продължиха похода си към земята Нефия. И стана така, че когато дойдоха до град Нефия, те разпънаха шатрите си в равнината Нефия, която е близо до град Нефия.",
                    "Сега, на Мороний му се искаше ламанитите да излязат да се сражават срещу тях в равнината; но ламанитите, познавайки извънредно голямата им смелост и виждайки големия им брой, не посмяха да излязат против тях; ето защо, те не се биха на този ден.",
                    "И когато настъпи нощта, Мороний излезе в тъмнината и се изкачи на върха на стената, за да разучи в коя част на града ламанитите стануват с войските си.",
                    "И стана така, че те бяха на изток при входа; и те всички бяха заспали. Тогава Мороний се върна при войската си и заповяда да се приготвят бързо здрави върви и стълби, които да бъдат спуснати от върха на стената във вътрешността, заградена от стената.",
                    "И стана така, че Мороний накара воините си да излязат и се изкачат на върха на стената, и оттам да се спуснат в западната част на града, да, там където ламанитите не стануваха с войските си.",
                    "И стана така, че през нощта те всички се спуснаха в града посредством здравите върви и стълбите си; и тъй, когато дойде утрото, те всички бяха вътре в града.",
                    "И сега, когато ламанитите се събудиха и видяха, че войските на Мороний са отвътре стените, те се изплашиха извънредно, дотолкова, че побягнаха през прохода.",
                    "И сега, когато Мороний видя, че те бягат от него, той накара воините си да тръгнат срещу тях и изби мнозина, обкръжи и взе в плен много други, а останалата им част избяга в страната Мороний, която е в пределите край морския бряг.",
                    "Тъй Мороний и Пахоран придобиха владение над град Нефия, без да погине нито една душа, а имаше много от ламанитите, които бяха убити.",
                    "Сега стана така, че много от ламанитите, които бяха пленени, пожелаха да се присъединят към народа на Амон и да станат свободни люде.",
                    "И стана така, че на всички, които пожелаха това, желанието им бе удовлетворено.",
                    "И тъй всички пленници от ламанитите се присъединиха към народа на Амон и започнаха да се трудят усилено, обработвайки земята, отглеждайки всякакъв вид зърно и стада, и черди от всякакъв вид; и тъй нефитите се отърваха от голямо бреме; да, защото те се отърваха от всички пленници на ламанитите.",
                    "Сега стана така, че след като беше завладял град Нефия и беше взел много пленници, което много намали войските на ламанитите, и като беше възвърнал много от нефитите, които бяха попаднали в плен, което много подсили неговата войска, Мороний тръгна от земята Нефия към земята Лехий.",
                    "И стана така, че когато ламанитите видяха, че Мороний идва срещу тях, те отново се уплашиха и побягнаха пред войската на Мороний.",
                    "И стана така, че Мороний и войската му ги преследваха от град на град, докато се срещнаха с Лехий и Теанкум; а ламанитите побягнаха от Лехий и Теанкум чак надолу към пределите край морския бряг, докато стигнаха в земята Мороний.",
                    "И всички войски на ламанитите бяха събрани наедно в земята Мороний. И Аморон, царят на ламанитите, беше също с тях.",
                    "И стана така, че Мороний и Лехий, и Теанкум стануваха с войските си наоколо в пределите на земята Мороний, тъй че ламанитите бяха заобиколени в пределите край пустошта на юг и в пределите край пустошта на изток.",
                    "И тъй те стануваха през нощта; защото ето, както нефитите, тъй и ламанитите бяха изнурени от дългия поход; ето защо, те не се решиха на никаква нощна хитрост, с изключение на Теанкум; защото той беше извънредно разгневен на Аморон дотолкова, че смяташе Аморон и брат му Амаликия за причината за тази голяма и продължителна война между тях и ламанитите, която беше станала причина за толкова битки и кръвопролития, да, и също за такъв голям глад.",
                    "И стана така, че Теанкум в гнева си отиде в стана на ламанитите и се спусна по стените на града. И той се прехвърляше от едно място на друго с въже, докато не намери царя; и хвърли копие по него, което го прободе близо до сърцето. Но ето, преди да умре, царят събуди слугите си, те подгониха Теанкум и го убиха.",
                    "Сега стана така, че когато Лехий и Мороний научиха, че Теанкум е убит, те бяха извънредно наскърбени; защото ето, той се беше бил храбро за страната си, да, бидейки истински приятел на свободата; и той беше изстрадал доста много извънредно тежки страдания. Но ето, той беше мъртъв и беше поел по пътя на цялата земя.",
                    "Сега стана така, че на сутринта Мороний напредна с войската си и връхлетя ламанитите, като ги изкла с голямо клане; и те бяха изгонени вън от земята; и те побягнаха и не се върнаха повече срещу нефитите за това време.",
                    "И тъй свърши тридесет и първата година от управлението на съдиите над народа на Нефи; и тъй, те имаха войни и кръвопролития, и глад, и страдания в продължение на много години.",
                    "И имаше убийства и раздори, и отцепничества, и всякакъв вид беззаконие сред народа на Нефи; при все това, те бяха пощадени заради праведните, да, заради молитвите на праведните.",
                    "Но ето, поради извънредно голямата продължителност на войната между ламанитите и нефитите, мнозина се ожесточиха поради голямата продължителност на войната; докато мнозина други смекчиха сърцата си поради страданията си дотолкова, че се смириха пред Бога чак до дълбината на смирението.",
                    "И стана така, че след като укрепи достатъчно силно онези части на страната, които бяха най-много изложени на ламанитите, Мороний се върна обратно в град Зарахемла; също и Еламан се върна обратно в мястото на своето наследство; и тъй сред народа на Нефи още веднъж бе установен мир.",
                    "И Мороний предаде командването на войските си в ръцете на своя син, чието име беше Морония, а той се оттегли в собствения си дом, та да може да прекара оставащите си дни в мир.",
                    "Пахоран се върна отново на съдийския си престол; а Еламан започна отново да проповядва на людете словото Божие, защото поради многото войни и раздори отново бе станало нужно да се въведе ред в църквата.",
                    "Ето защо, Еламан и братята му тръгнаха и провъзгласяваха словото Божие с голяма сила, и убедиха много люде в тяхното нечестие, и това ги накара да се покаят за греховете си и да бъдат кръстени в Господа, техния Бог.",
                    "И стана така, че те установиха отново църквата Божия из цялата страна.",
                    "Да, и бяха издадени разпоредби съгласно закона. И бяха избрани техните съдии и върховни съдии.",
                    "И народът на Нефи отново започна да преуспява в страната, да се умножава и отново да става извънредно силен. И людете започнаха много да забогатяват.",
                    "Но въпреки богатствата си и силата си, и преуспяването си, те не се издигнаха в гордостта на очите си, нито пък бяха бавни за да помнят Господа, своя Бог; но те се смиряваха извънредно пред Него.",
                    "Да, те си спомняха какви велики неща бе извършил Господ за тях и че ги беше избавил от смърт и от окови, и от тъмници, и от всякакъв вид страдания, и че Той ги беше избавил дори от ръцете на враговете им.",
                    "И те се молеха непрестанно на Господа, техния Бог дотолкова, че Господ ги благослови според словото Си, тъй че те станаха силни и преуспяваха в страната.",
                    "И стана така, че всички тези неща се изпълниха. И Еламан умря на тридесет и петата година от управлението на съдиите над народа на Нефи."
                ]
            },
            {
                "url": "https://www.lds.org/scriptures/bofm/alma/63?lang=bul",
                "name": "Глава 63",
                "summary": [
                    "Сивелон и по-късно Еламан влизат във владение на свещените летописи. Много нефити заминават в земята на север. Агот строи кораби, които отплават в западното море. Морония разбива в битка ламанитите. Около 56–52 г. пр. Хр."
                ],
                "verses": [
                    "И стана така, че в началото на тридесет и шестата година от управлението на съдиите над народа на Нефи, Сивелон влезе във владение на онези свети неща, предадени на Еламан от Алма.",
                    "И той беше праведен човек и ходеше правдиво пред Бога; и непрестанно съблюдаваше да върши добро и да спазва заповедите на Господа, своя Бог; и брат му правеше същото.",
                    "И стана така, че Мороний също умря. И тъй свърши тридесет и шестата година от управлението на съдиите.",
                    "И стана така, че на тридесет и седмата година от управлението на съдиите голяма група хора, на брой тъкмо до пет хиляди и четиристотин души, заедно със съпругите си и децата си напуснаха земята Зарахемла и отидоха в земята на север.",
                    "И стана така, че Агот, бидейки извънредно любознателен човек, отиде и си построи извънредно голям кораб в пределите на земята Изобилие край земята Опустошение и го спусна в западното море, близо до тесния провлак, който водеше към земята на север.",
                    "И ето, имаше много нефити, които се качиха на кораба, и отплаваха с много запаси, а също и с много жени и деца; и те поеха на север. И тъй свърши тридесет и седмата година.",
                    "И през тридесет и осмата година същият този човек построи други кораби. И първият кораб се завърна и още повече люде се качиха на него; и те също взеха много запаси и се отправиха на север.",
                    "И стана така, че за тях повече не се чу. И ние предполагаме, че те са се удавили в дълбините на морето. И стана така, че и друг кораб също отплава; и накъде отиде той, ние не знаем.",
                    "И стана така, че в същата година имаше много люде, които заминаха за земята на север. И тъй свърши тридесет и осмата година.",
                    "И стана така, че на тридесет и деветата година от управлението на съдиите и Сивелон умря, а Кориантон беше отишъл в земята на север с кораб, за да закара запаси на людете, които бяха отишли в тази страна.",
                    "Ето защо, стана нужно преди смъртта си Сивелон да предаде тези свети неща на сина на Еламан на име Еламан, наречен по името на баща си.",
                    "Сега ето, всичките тези издълбавания, които бяха във владение на Еламан, бяха записани и изпратени сред чедата човешки по цялата страна, освен онези части, които Алма беше заповядал да не се разпространяват.",
                    "При все това, тези неща трябваше да се пазят свети и да се предават от едно поколение на друго; ето защо, през същата година, преди смъртта на Сивелон, те бяха поверени на Еламан.",
                    "И стана така, че и през тази година се появиха някои отцепници, които отидоха при ламанитите; и те отново бяха подтикнати към гняв срещу нефитите.",
                    "И през същата тази година те слязоха с многобройна войска да воюват срещу народа на Морония, сиреч срещу войската на Морония, в която война те бяха бити и изгонени обратно в собствените им земи, като понесоха големи загуби.",
                    "И тъй свърши тридесет и деветата година от управлението на съдиите над народа на Нефи.",
                    "И тъй свърши разказът на Алма и на Еламан, неговия син, както и на Сивелон, който беше негов син."
                ]
            }
        ],
        "summary": [
            "Разказът на Алма, който беше синът на Алма, първият и върховен съдия на народа на Нефи, а също и висшият свещеник на църквата. Разказ за управлението на съдиите, за войните и раздорите между людете. Също и разказ за войната между нефитите и ламанитите според летописа на Алма, първия и върховен съдия."
        ],
        "text": null
    },
    {
        "url": "https://www.lds.org/scriptures/bofm/hel?lang=bul",
        "id": "hel",
        "full_localized_name": "Еламан",
        "has_chapters": true,
        "chapters": [
            {
                "url": "https://www.lds.org/scriptures/bofm/hel/1?lang=bul",
                "name": "Глава 1",
                "summary": [
                    "Пахоран Втори става върховен съдия и е убит от Кискумен. Пакумени заема съдийския престол. Кориантумър води ламанитските войски, превзема Зарахемла и убива Пакумени. Морония разгромява ламанитите и си възвръща Зарахемла, а Кориантумър е убит. Около 52–50 г. пр. Хр."
                ],
                "verses": [
                    "И сега ето, стана така, че в началото на четиридесетата година от управлението на съдиите над народа на Нефи, настанаха сериозни трудности сред народа на нефитите.",
                    "Защото ето, Пахоран беше умрял и беше поел по пътя на цялата земя; затова настана сериозен раздор относно това кой от братята, които бяха синове на Пахоран, трябва да заеме съдийския престол.",
                    "Сега, това са имената на тези, които се бореха за съдийския престол и които причиниха разпри и сред народа: Пахоран, Паанхий и Пакумени.",
                    "Сега, това не са всичките синове на Пахоран (защото той имаше много), но това са тези, които се бореха за съдийския престол; поради което образуваха три разделяния сред народа.",
                    "Въпреки това, стана така, че Пахоран бе определен от гласа на народа да бъде върховен съдия и управител на народа на Нефи.",
                    "И стана така, че когато Пакумени видя, че няма да може да се сдобие със съдийския престол, той присъедини гласа си към този на народа.",
                    "Но ето, Паанхий и онази част от народа, които желаеха той да им стане управител, се ядосаха извънредно много; ето защо, той беше готов да поощри тези люде да се вдигнат на бунт срещу братята си.",
                    "И стана така, че когато щеше да го направи, ето, той беше хванат и съден според гласа на народа, и беше осъден на смърт; защото се беше вдигнал на бунт и се беше опитал да унищожи свободата на народа.",
                    "Сега, когато онези, които искаха той да стане техен управител, видяха, че той е осъден на смърт, те се разгневиха и ето, пратиха един на име Кискумен чак в съдилището на Пахоран и той уби Пахоран, както си седеше на съдийския престол.",
                    "И той беше преследван от слугите на Пахоран; но бягството на Кискумен беше толкова бързо, че никой човек не можа да го застигне.",
                    "И той се върна при онези, които го бяха изпратили, и те всички встъпиха в завет, да, като се заклеха в техния вечен Създател, да не казват на никой човек, че Кискумен е убил Пахоран.",
                    "Ето защо, Кискумен не беше познат сред народа на Нефи, защото той беше предрешен по времето, когато уби Пахоран. И Кискумен, и бандата му, която беше сключила завет с него, се смесиха с людете по начин, че никой да не може да бъде открит; но колкото бяха открити, бяха осъдени на смърт.",
                    "И сега ето, Пакумени бе избран от гласа на народа да бъде върховен съдия и управител на народа и да управлява на мястото на брат си Пахоран; и това беше според правото му. И всичко това беше извършено през четиридесетата година от управлението на съдиите; и годината свърши.",
                    "И стана така, че на четиридесет и първата година от управлението на съдиите ламанитите събраха безбройна войска и я въоръжиха с мечове, и с криви ножове, и с лъкове, и със стрели, и с шлемове, и с нагръдници, и с всякакъв вид различни щитове.",
                    "И те слязоха отново, за да могат да започнат битка срещу нефитите. И те бяха водени от човек, чието име беше Кориантумър; и той беше потомък на Зарахемла; и той беше отцепник от нефитите; и той беше едър и могъщ човек.",
                    "Ето защо, царят на ламанитите, чието име беше Тувалат и който беше син на Аморон, смяташе, че Кориантумър, бидейки могъщ човек, би могъл да застане срещу нефитите със силата си, а също и с голямата си мъдрост, тъй че като го изпрати, да може да придобие власт над нефитите,",
                    "затова той ги подтикна към гняв, събра войските си, назначи Кориантумър за техен водач и ги накара да слязат в земята Зарахемла, за да се сражават срещу нефитите.",
                    "И стана така, че поради всички тези раздори и всички тези трудности в управата, нефитите не бяха поставили достатъчно стражи в земята Зарахемла; защото те смятаха, че ламанитите няма да смеят да навлязат в сърцето на земите им, за да нападнат този голям град Зарахемла.",
                    "Но стана така, че Кориантумър напредна начело на многобройното си войнство и връхлетя жителите на града, и тяхното напредване беше с такава изключително голяма бързина, че нефитите нямаха никакво време да съберат войските си.",
                    "Поради това, Кориантумър посече стражата пред входа на града и навлезе в града с цялата си войска; и те избиха всички, които им се противопоставиха, тъй че завладяха целия град.",
                    "И стана така, че Пакумени, който беше върховен съдия, побягна пред Кориантумър чак до градските стени. И стана така, че Кориантумър го удари в стената с такава сила, че той умря. И тъй свършиха дните на Пакумени.",
                    "И сега, когато Кориантумър видя, че е завладял град Зарахемла, и видя, че нефитите бягат пред тях и са избивани, залавяни и хвърляни в тъмница, и че той беше завладял най-силната крепост в цялата страна, сърцето му се окуражи толкова, че беше готов да тръгне срещу цялата страна.",
                    "И сега, той не остана в земята Зарахемла, а тръгна с голяма войска чак към град Изобилие; защото неговото намерение беше да напредва и да си пробива път с меч, за да може да се сдобие със северните части на страната.",
                    "И като смяташе, че най-голямата им сила е в средата на страната, той напредна, без да им даде време да се съберат наедно, освен на малки групи; и по този начин те ги връхлетяха и ги изравниха със земята.",
                    "Но ето, походът на Кориантумър през центъра на страната даде голямо предимство на Морония над тях, въпреки големия брой нефити, които бяха убити.",
                    "Защото ето, Морония беше предполагал, че ламанитите няма да посмеят да дойдат в центъра на страната, а ще нападнат градовете, разположени около пределите, както бяха правили дотогава; затова Морония беше заповядал силните им войски да защитават онези части около пределите.",
                    "Но ето, ламанитите не се изплашиха според неговото желание, а дойдоха в центъра на страната и превзеха главния град, който беше град Зарахемла, и напредваха през най-централните части на страната, избивайки навсякъде людете с голямо клане, и мъже, и жени, и деца, завладявайки много градове и много крепости.",
                    "Но когато Морония откри това, той изпрати незабавно Лехий с войска, за да ги пресрещне, преди да стигнат до земята Изобилие.",
                    "И тъй той стори; и пресрещна ги преди да стигнат земята Изобилие, и им даде битка, тъй че те започнаха да отстъпват назад към земята Зарахемла.",
                    "И стана така, че Морония ги пресрещна в отстъплението им и им даде битка, и тя стана една извънредно кървава битка; да, много бяха убити и между тези, които бяха убити, беше намерен и Кориантумър.",
                    "И сега, ето, ламанитите не можеха да се оттеглят наникъде: нито на север, нито на юг, нито на изток, нито на запад, защото бяха обкръжени от всички страни от нефитите.",
                    "И тъй, Кориантумър въведе ламанитите посред нефитите, тъй че те бяха във властта на нефитите и той самият беше убит, а ламанитите се предадоха в ръцете на нефитите.",
                    "И стана така, че Морония завладя отново град Зарахемла и заповяда на ламанитите, които бяха взети в плен, да напуснат страната в мир.",
                    "И тъй свърши четиридесет и първата година от управлението на съдиите."
                ]
            },
            {
                "url": "https://www.lds.org/scriptures/bofm/hel/2?lang=bul",
                "name": "Глава 2",
                "summary": [
                    "Еламан, синът на Еламан, става върховен съдия. Гадиантон води бандата на Кискумен. Еламанов слуга убива Кискумен и Гадиантоновата банда бяга в пустошта. Около 50–49 г. пр. Хр."
                ],
                "verses": [
                    "И стана така, че през четиридесет и втората година от управлението на съдиите, след като Морония беше установил отново мир между нефити и ламанити, ето, нямаше кой да заеме съдийския престол; и затова отново настана раздор сред людете за това, кой трябва да заеме съдийския престол.",
                    "И стана така, че Еламан, който беше син на Еламан, бе избран от гласа на народа да заеме съдийския престол.",
                    "Но ето, Кискумен, който беше убил Пахоран, устрои засада, за да погуби също и Еламан; и той имаше поддръжката на бандата си, която беше встъпила в завет никой да не узнае за неговото нечестие.",
                    "Защото имаше един човек на име Гадиантон, който беше изключително вещ в говоренето и в занаята си да провежда тайното дело на убийството и разбойничеството, ето защо, той стана водач на бандата на Кискумен.",
                    "Затова той започна да ги ласкае, както и самия Кискумен, като им обеща, че ако го поставят на съдийския престол, той ще удостои онези, които принадлежат към бандата, с това да бъдат облечени с власт и сила пред народа; ето защо, Кискумен търсеше да погуби Еламан.",
                    "И стана така, че когато той отиваше към съдилището, за да погуби Еламан, ето, един от слугите на Еламан, който беше излязъл през нощта и бидейки предрешен, беше научил за тези планове на бандата да погуби Еламан —",
                    "и стана така, че той срещна Кискумен и му направи знак, ето защо, Кискумен му откри целта си, като кроеше планове той да го заведе в съдилището, за да може да убие Еламан.",
                    "И когато слугата на Еламан узна помислите на сърцето на Кискумен и как неговата цел и целта на всички онези, които принадлежат към бандата му, е да убиват, да обират, и да се сдобиват със сила (и това беше техният таен план и техният заговор), слугата на Еламан каза на Кискумен: Нека отидем в съдилището.",
                    "И сега, това се хареса извънредно много на Кискумен, защото той смяташе, че ще изпълни кроежите си; но ето, докато отиваха към съдилището, слугата на Еламан прободе Кискумен право в сърцето, тъй че той падна мъртъв, без да охне. И слугата изтича при Еламан и му каза всичко, което беше видял, чул и сторил.",
                    "И стана така, че Еламан изпрати да хванат тази банда от разбойници и тайни убийци, за да могат да бъдат екзекутирани съгласно закона.",
                    "Но ето, когато Гадиантон забеляза, че Кискумен не се връща, той се изплаши да не би той да е бил убит; ето защо, той заповяда бандата му да го последва. И те побягнаха извън страната в пустошта по един таен път, тъй че когато Еламан изпрати да ги хванат, те не можаха да бъдат открити.",
                    "Повече за този Гадиантон ще бъде казано по-късно. И тъй свърши четиридесет и втората година от управлението на съдиите над народа на Нефи.",
                    "И ето, в края на тази книга вие ще видите, че този същият Гадиантон ще стане причина за разорението, да, за почти пълното унищожение на народа на Нефи.",
                    "Ето, аз нямам предвид края на книгата на Еламан, но имам предвид края на книгата на Нефи, от която взех целия този разказ, който написах."
                ]
            },
            {
                "url": "https://www.lds.org/scriptures/bofm/hel/3?lang=bul",
                "name": "Глава 3",
                "summary": [
                    "Много нефити се преселват в земята на север. Те строят къщи от цимент и водят много летописи. Десетки хиляди са обърнати и са кръстени. Божието слово води човеците към спасение. Нефи, синът на Еламан, заема съдийския престол. Около 49–39 г. пр. Хр."
                ],
                "verses": [
                    "И сега стана така, че през четиридесет и третата година от управлението на съдиите нямаше никакъв раздор сред народа на Нефи, с изключение на известна гордост в църквата, която причини малки разногласия между людете, но и тези дела бяха уредени в края на четиридесет и третата година.",
                    "Сред народа нямаше никакъв раздор и през четиридесет и четвъртата година, нито пък имаше много раздори през четиридесет и петата година.",
                    "И стана така, че през четиридесет и шестата година, да, имаше много раздори и много отцепничества, поради които извънредно много люде напуснаха земята Зарахемла и отидоха в земята на север, за да я наследят.",
                    "И те пропътуваха огромно разстояние, докато стигнаха до обширни води и много реки.",
                    "Да, те се разпростряха по всички части на страната, които не бяха опустошени и обезлесени от многото жители, обитавали преди това земята.",
                    "И сега, никоя част от земята не беше опустошена, с изключение на липсата на дървета; но поради голямото унищожение на народа, който беше населявал тази земя преди, тя беше наречена опустошена.",
                    "И тъй като бяха останали много малко дървета по лицето на земята, людете, които се преселиха там, станаха извънредно изкусни в работата с цимент; и затова построиха къщи от цимент, в които живееха.",
                    "И стана така, че те се умножиха, разпространиха се и излязоха от южната земя към земята на север; и се разпростряха толкова много, че започнаха да покриват лицето на цялата земя, от южното море до северното, от западното море до източното.",
                    "И людете, които обитаваха страната на север, живееха в шатри и в къщи от цимент, и оставяха всяко младо дръвче, което се появяваше по лицето на земята, да порасне, за да могат да имат дървета да построят къщите си, да, градовете си, и храмовете си, и синагогите си и светилищата си, и всякакъв вид техни постройки.",
                    "И стана така, че тъй като дърветата бяха извънредно оскъдни в земята на север, изпращаха им много по кораби.",
                    "И тъй, на людете в земята на север се даваше възможност да построят много градове, както от дърво, тъй и от цимент.",
                    "И стана така, че мнозина от народа на Амон, които бяха ламанити по рождение, също дойдоха в тази земя.",
                    "И сега, има много летописи относно постъпките на тези люде, водени от много от тях, които са много подробни и твърде обемисти.",
                    "Но ето, дори една стотна част от постъпките на този народ, да, разказът на ламанитите и на нефитите, и техните войни, и раздори, и разногласия, и проповядването им, и пророчествата им, и тяхното корабоплаване, и строежа им на кораби, и строежа им на храмове, и синагоги и техните светилища, и праведността им, и нечестието им, и убийствата им, и разбойничествата им, и грабежите им, и всякакъв вид мерзости и блудства, не може да бъде включена в този летопис.",
                    "Но ето, има много книги и летописи от всякакъв род и те са били водени главно от нефитите.",
                    "И те се предаваха от едно поколение на друго чрез нефитите, чак докато те изпаднаха в прегрешение и бяха избивани, и ограбвани, и преследвани, и прогонвани, и убивани, и разпръсквани по лицето на земята, и смесени с ламанитите, докато престанаха да се наричат нефити и станаха нечестиви, диви и свирепи, да, докато станаха тъкмо като ламанитите.",
                    "И сега, аз се връщам отново към моя разказ; това, което казах, се случи, след като имаше големи раздори и смутове, и войни, и разногласия сред народа на Нефи.",
                    "Четиридесет и шестата година от управлението на съдиите свърши.",
                    "И стана така, че все още имаше големи раздори в страната, да, дори и през четиридесет и седмата година, както и през четиридесет и осмата.",
                    "Въпреки всичко, Еламан зае съдийския престол с правосъдие и правота; да, той съблюдаваше да спазва повеленията и разпоредбите, и заповедите Божии; и той вършеше непрестанно това, което беше право в Божиите очи; и той ходеше в пътищата на своя баща, тъй че преуспя в страната.",
                    "И стана така, че той имаше двама сина. На по-големия даде името Нефи, а на по-малкиям — името Лехий. И те започнаха да израстват в Господа.",
                    "И стана така, че към края на четиридесет и осмата година от управлението на съдиите войните и раздорите сред народа на нефитите започнаха малко по малко да спират.",
                    "И стана така, че през четиридесет и деветата година от управлението на съдиите в страната беше установен непрестанен мир, с изключение на тайните заговори, които разбойникът Гадиантон беше организирал в по-обитаваните части на страната, заговори, които по онова време не бяха известни на онези, които бяха начело на управата; ето защо, те не бяха унищожени от страната.",
                    "И стана така, че през тази същата година в църквата имаше извънредно голямо преуспяване, тъй че имаше хиляди, които се присъединиха към църквата и бяха кръстени в знак на покаяние.",
                    "И толкова голямо беше преуспяването на църквата, и толкова много бяха благословиите, които се изляха върху людете, че дори висшите свещеници и учителите бяха неизмеримо учудени.",
                    "И стана така, че делото Господне преуспяваше чрез кръщение и присъединяване на много души към църквата Божия, да, дори десетки хиляди.",
                    "Тъй ние можем да видим, че Господ е милостив към всички, които с искреност в сърцата ще зоват Неговото свято име.",
                    "Да, тъй ние виждаме, че небесната порта е отворена за всички, тъкмо за онези, които ще вярват в името на Исуса Христа, Който е Синът Божий.",
                    "Да, ние виждаме, че всички, които поискат, могат да се хванат за словото Божие, което е живо и могъщо и което ще разцепи на две всички лукавства и примки, и хитростите на дявола, и ще поведе Христовия човек в един стеснен и тесен път, през онази вечна бездна на окаяност, приготвена да погълне нечестивите,",
                    "и ще постави душите им, да, безсмъртните им души, от дясната страна на Бога в царството небесно, за да седнат заедно с Авраама и с Исаака, и с Якова, и с всички наши свети бащи, за да не излязат повече от там.",
                    "И през тази година имаше непрестанна радост в земята Зарахемла и по всички области наоколо, дори из цялата страна, която се владееше от нефитите.",
                    "И стана така, че през останалата част от четиридесет и деветата година имаше мир и извънредна радост; да, също и през петдесетата година от управлението на съдиите над народа на Нефи имаше непрестанен мир и голяма радост.",
                    "И през петдесет и първата година от управлението на съдиите също имаше мир, с изключение на гордостта, която започна да навлиза в църквата, не в църквата Божия, но в сърцата на людете, които твърдяха, че принадлежат към църквата Божия.",
                    "И те се издигнаха в гордост дотолкова, че дори започнаха да преследват много от братята си. Сега, това беше едно голямо зло, което накара по-смирената част от людете да понесе големи преследвания и да премине през много страдания.",
                    "При все това те постеха и се молеха често, и ставаха все по-силни и по-силни в смирението си, и все по-непоколебими и по-непоколебими във вярата на Христа дотам, че душите им се изпълниха с радост и утеха, да, че чак сърцата им се прочистиха и осветиха, което освещение дойде поради това, че те отдадоха сърцата си на Бога.",
                    "И стана така, че петдесет и втората година свърши също в мир, като се изключи извънредно голямата гордост, която беше проникнала в сърцата на людете; и това стана поради техните извънредно големи богатства и преуспяването им в страната; и тази гордост растеше от ден на ден.",
                    "И стана така, че през петдесет и третата година от управлението на съдиите Еламан умря и първородният му син Нефи започна да управлява на негово място. И стана така, че той заемаше съдийския престол с правосъдие и правота; да, той пазеше заповедите Божии и ходеше в пътищата на баща си."
                ]
            },
            {
                "url": "https://www.lds.org/scriptures/bofm/hel/4?lang=bul",
                "name": "Глава 4",
                "summary": [
                    "Нефитски отцепници и ламанитите обединяват силите си и превземат земята Зарахемла. Пораженията на нефитите идват поради тяхното нечестие. Църквата запада и людете стават слаби като ламанитите. Около 38–30 г. пр. Хр."
                ],
                "verses": [
                    "И стана така, че през петдесет и четвъртата година се появиха много разногласия в църквата, имаше също и раздор между людете дотолкова, че станаха големи кръвопролития.",
                    "И бунтовниците бяха избити или изгонени от страната, и те отидоха при царя на ламанитите.",
                    "И стана така, че те положиха усилия да подтикнат ламанитите към война с нефитите; но ето, ламанитите се страхуваха извънредно много, тъй че не пожелаха да се вслушат в словата на тези отцепници.",
                    "Но стана така, че през петдесет и шестата година от управлението на съдиите се появиха отцепници, които възлязоха от нефитите при ламанитите; и заедно с онези другите, сполучиха да подтикнат към гняв ламанитите срещу нефитите; и през цялата тази година те се подготвяха за война.",
                    "И на петдесет и седмата година те слязоха срещу нефитите да се сражават и започнаха делото на смъртта; да, дотолкова, че през петдесет и осмата година от управлението на съдиите те успяха да завладеят земята Зарахемла; да, както и всички други земи чак до земята, разположена до земята Изобилие.",
                    "И нефитите, и войските на Морония бяха отблъснати чак до земята Изобилие.",
                    "И там те се укрепиха срещу ламанитите, от западното море чак до източното; и разстоянието по продължение на линията, по която те се укрепиха и разположиха войските си, за да отбраняват страната си на север, представляваше еднодневно пътуване за един нефит.",
                    "И тъй, тези отцепници от нефитите, с помощта на многобройна войска на ламанитите си присвоиха всички владения на нефитите, които бяха разположени в земята на юг. И всичко това стана през петдесет и осмата и петдесет и деветата година от управлението на съдиите.",
                    "И стана така, че през шестдесетата година от управлението на съдиите Морония успя да възвърне с войските си много части от страната; да, те си възвърнаха много градове, които бяха паднали в ръцете на ламанитите.",
                    "И стана така, че на шестдесет и първата година от управлението на съдиите те успяха да си възвърнат тъкмо половината от всички техни владения.",
                    "Сега, тези големи загуби на нефитите и настаналото сред тях голямо клане нямаше да се случат, ако сред тях нямаше нечестие и мерзости; да, те съществуваха също и сред онези, които заявяваха, че принадлежат към църквата Божия.",
                    "И това стана заради гордостта на сърцата им и заради извънредните им богатства, да, заради това, че угнетяваха бедните, не даваха от храната си на гладните, нито от дрехите си на голите и удряха смирените си братя по бузата, подиграваха се с това, което беше свято, отричаха духа на пророчеството и откровението, убиваха, плячкосваха, лъжеха, крадяха и прелюбодействаха, вземаха участие в големи раздори и бягаха в земята Нефи при ламанитите.",
                    "И поради това тяхно голямо нечестие, и поради хвалбите им със собствената им сила, те бяха оставени само на собствената им сила; затова не преуспяваха, а бяха измъчвани, удряни и гонени от ламанитите, докато не изгубиха владение над почти всичките си земи.",
                    "Но ето, Морония проповядваше много неща на людете поради беззаконието им, а също и Нефи и Лехий, които бяха синовете на Еламан, проповядваха много неща на людете, да, и им пророкуваха много неща относно техните беззакония и това, което ще ги сполети, ако не се покаят за греховете си.",
                    "И стана така, че те се покаяха, и тъй като се покаяха, започнаха да преуспяват.",
                    "Защото когато Морония видя, че те се са покаяли, той се осмели да ги поведе от място на място, от град на град, чак докато си възвърнаха половината от техните имущества и половината от всичките си земи.",
                    "И тъй свърши шестдесет и първата година от управлението на съдиите.",
                    "И стана така, че през шестдесет и втората година от управлението на съдиите Морония не можа да завземе повече земи от ламанитите.",
                    "Ето защо, те се отказаха от намерението си да си възвърнат останалата част от земите си, защото ламанитите бяха толкова многобройни, че за нефитите стана невъзможно да вземат надмощие над тях; ето защо, Морония използваше всичките си войски, за да запази онези части, които беше завзел.",
                    "И стана така, че поради големия брой на ламанитите, нефитите се страхуваха много да не би да бъдат надвити и потъпкани, избити и унищожени.",
                    "Да, и те започнаха да си спомнят пророчествата на Алма, както и словата на Мосия; и разбраха, че са били коравовратни люде и че бяха отхвърляли заповедите Божии;",
                    "и че бяха променили и потъпкали под нозете си законите на Мосия, тези, които Господ му беше заповядал да даде на народа; и те видяха, че законите им са станали извратени и че бяха станали един нечестив народ, тъй че те бяха нечестиви тъкмо като ламанитите.",
                    "И поради тяхното беззаконие църквата беше започнала да запада; и те започнаха да не вярват в духа на пророчеството и в духа на откровението; и Божиите възмездия ги гледаха в лицето.",
                    "И те видяха, че бяха станали слаби, като своите братя ламанитите и че Духът Господен не ги пази повече; да, Той се беше оттеглил от тях, защото Духът Господен не обитава несвети храмове.",
                    "Ето защо, Господ престана да ги пази с чудната Си и несравнима сила, защото те бяха изпаднали в състояние на неверие и ужасно нечестие; и те видяха, че ламанитите са извънредно много по-многобройни от тях и че ако не се придържат към Господа, техния Бог, те неизбежно трябва да погинат.",
                    "Защото ето, те виждаха, че силата на ламанитите е толкова голяма, колкото и тяхната, тъкмо човек за човек. И тъй те изпаднаха в това голямо прегрешение; да, тъй в продължение на не много години, те станаха слаби, поради своето прегрешение."
                ]
            },
            {
                "url": "https://www.lds.org/scriptures/bofm/hel/5?lang=bul",
                "name": "Глава 5",
                "summary": [
                    "Нефи и Лехий се посвещават на проповядване. Техните имена ги задължават да следват в живота си примера на своите предци. Христос изкупва онези, които се покаят. Нефи и Лехий обръщат мнозина, затворени са и огън ги обкръжава. Облак от мрак засенчва триста души. Земята се тресе и глас заповядва на човеците да се покаят. Нефи и Лехий разговарят с ангели, а множеството е обкръжено от огън. Около 30 г. пр. Хр."
                ],
                "verses": [
                    "И стана така, че в тази същата година, ето, Нефи предаде съдийския престол на един човек, чието име беше Сезорам.",
                    "Защото тъй като законите им и управите им бяха установени чрез гласа на народа, а онези, които избираха злото, бяха по-многобройни от тези, които избираха доброто, затова те узряваха за унищожение, защото законите им бяха станали извратени.",
                    "Да, и това не беше всичко; те бяха коравовратни люде дотолкова, че не можеше да се управляват нито със закон, нито с правосъдие, освен ако не беше за тяхно унищожение.",
                    "И стана така, че Нефи се умори от беззаконието им; и той предаде съдийския престол и пое върху си да проповядва словото Божие във всичките оставащи му дни, и брат му Лехий също във всичките оставащи му дни.",
                    "Защото те си спомняха словата, които баща им Еламан им беше казал. И тези бяха словата, които той им каза:",
                    "Ето, синове мои, аз желая да помните да спазвате заповедите Божии; и аз бих желал да провъзгласите на народа тези слова. Ето, аз ви дадох имената на първите ни родители, които дойдоха от земята на Ерусалим; и това направих, та да можете да си спомняте за тях, като се сетите за имената си; а щом си спомните за първите ни родители, да можете да си спомните за делата им; и като си спомните за делата им, да знаете, че е казано и също написано, че делата им бяха добри.",
                    "Ето защо, синове мои, аз бих желал да вършите това, което е добро, за да може и за вас да се каже и напише тъкмо тъй, както е казано и писано за тях.",
                    "И сега, синове мои, ето, аз искам нещо повече от вас и моето желание е вие да не вършите тези дела, за да се хвалите с тях, но да вършите тези дела, за да си трупате съкровище на небето, да, вечно съкровище, което не се губи; да, за да можете да имате този скъпоценен дар на вечния живот, за който имаме причини да смятаме, че е бил даден на бащите ни.",
                    "О, спомнете си, спомнете си, синове мои, словата, които цар Вениамин каза на народа си; да, спомнете си, че няма друг начин, нито средство, чрез които човек може да бъде спасен, а само чрез единяващата кръв на Исуса Христа, Който ще дойде; да, помнете, че Той идва, за да изкупи света.",
                    "Спомнете си също и словата на Амулик, които той изрече на Зиезрам в град Амония; защото той му каза, че Господ със сигурност ще дойде, за да изкупи Своя народ, но че Той не ще дойде, за да ги изкупи в греховете им, а да ги изкупи от греховете им.",
                    "И сила Му е дадена от Отца да ги изкупи от греховете им поради покаянието; затова Той е изпратил Своите ангели да провъзгласят вестта за условията на покаянието, което води до силата на Изкупителя за спасението на душите им.",
                    "И сега, синове мои, помнете, помнете, че върху канарата на нашия Изкупител, Който е Христос, Синът Божий, вие трябва да градите основите си; тъй че когато дяволът изпрати мощните си ветрове, да, своите мълнии във вихрушката, да, когато всичките му градушки и мощни бури ви заудрят, той да няма сила над вас да ви завлече долу в бездната на окаяността и безкрайната злочестина поради канарата, върху която сте изградени и която е сигурна основа, основа, върху която ако човеците градят, не могат да паднат.",
                    "И тъй, това бяха словата, с които Еламан поучаваше синовете си; да, и той ги поучаваше на много неща, които не са записани, и на много неща, които са записани.",
                    "И те запомниха словата му; и затова те излязоха, спазвайки заповедите Божии, за да проповядват словото Божие сред целия народ на Нефи, като започнаха от град Изобилие.",
                    "И оттам в град Гед; а от град Гед — в град Мулик.",
                    "И тъкмо тъй от един град в друг, докато не посетиха целия народ на Нефи, който беше в земята на юг; и оттам се отправиха в земята Зарахемла сред ламанитите.",
                    "И стана така, че те проповядваха с толкова голяма сила, че объркаха мнозина от онези отцепници, които бяха напуснали нефитите, дотолкова, че те дойдоха, изповядаха греховете си и бяха кръстени в знак на покаяние, и се върнаха веднага при нефитите, за да се опитат да поправят злините, които им бяха причинили.",
                    "И стана така, че Нефи и Лехий проповядваха на ламанитите с такава голяма сила и власт, защото те притежаваха силата и властта, дадени им, за да могат да говорят, и им беше дадено също и това, което трябваше да им говорят;",
                    "затова те говореха за голямо учудване на ламанитите, докато ги убедиха дотолкова, че осем хиляди от ламанитите, които бяха в земята Зарахемла и наоколо, се кръстиха в знак на покаяние и бяха убедени в нечестието на преданията на бащите им.",
                    "И стана така, че Нефи и Лехий продължиха оттам за земята Нефи.",
                    "И стана така, че те бяха хванати от войска на ламанитите и хвърлени в тъмница; да, тъкмо в тази същата тъмница, в която Амон и братята му бяха хвърлени от слугите на Лимхий.",
                    "И след като бяха оставени в тъмницата много дни без храна, ето, те влязоха в тъмницата да ги вземат и убият.",
                    "И стана така, че Нефи и Лехий бяха обкръжени като че ли от огън, тъй че те не посмяха да сложат ръка върху тях от страх да не би да изгорят. При все това Нефи и Лехий не бяха изгорени; и те като че ли стояха в средата на огъня и не бяха изгорени.",
                    "И когато те видяха, че са обкръжени от огнен стълб и че той не ги изгаря, сърцата им се окуражиха.",
                    "Защото видяха, че ламанитите не смееха да сложат ръка върху им; нито пък смееха да се приближат до тях, а стояха като че ли бяха онемели от изумление.",
                    "И стана така, че Нефи и Лехий започнаха да им говорят, казвайки: Не бойте се, защото ето, Бог е Този, Който ви показва това чудно нещо, с което ви показва, че не можете да сложите ръка върху нас и да ни убиете.",
                    "И ето, когато изрекоха тези слова, земята се разтресе извънредно и стените на тъмницата се разтресоха, като че щяха да се срутят на земята; но ето, те не се събориха. И ето, тези, които бяха в тъмницата, бяха ламанити и нефити, които бяха отцепници.",
                    "И стана така, че те бяха засенчени от облак от мрак и ги обзе ужасен и тежък страх.",
                    "И стана така, че дойде един глас като че ли от някъде над облака от мрак, казвайки: Покайте се, покайте се и не търсете повече да унищожите Моите служители, които Аз изпратих да ви провъзгласят благовестия.",
                    "И стана така, че когато чуха този глас, те разбраха, че това не беше глас като гръмотевица, нито пък глас като голям метежен шум, но ето, това беше един тих глас на съвършена мекота, като че ли шепот, и той пронизваше до самата душа.",
                    "И въпреки мекотата на гласа, ето, земята се разтресе извънредно и стените на тъмницата потрепериха отново, сякаш щяха да се срутят на земята; и ето, облакът от мрак, който ги покриваше, не се разпръсна.",
                    "И ето, гласът дойде отново, казвайки: Покайте се, покайте се, защото царството небесно наближава; и не търсете повече да унищожите Моите служители. И стана така, че земята се разтресе отново и стените потрепериха.",
                    "И за трети път дойде гласът и им изрече чудни слова, които човек не може да изкаже; и стените потрепераха отново и земята се разтресе, като че щеше да се разцепи на две.",
                    "И стана така, че ламанитите не можеха да избягат поради облака от мрак, който ги засенчваше; да, и те бяха неподвижни поради страха, който ги беше споходил.",
                    "Сега, между тях имаше един, който беше нефит по рождение и който някога беше принадлежал към църквата Божия, но се беше отцепил от нея.",
                    "И стана така, че той се обърна и ето, през облака от мрак той видя лицата на Нефи и Лехий; и ето, те сияеха извънредно, тъкмо като лицата на ангели. И той видя, че те повдигнаха очи към небето и изглеждаше, че говорят или издигат гласовете си към някакво създание, което виждат.",
                    "И стана така, че този човек призова множеството да се обърнат и да погледнат. И ето, беше им дадена сила да се обърнат и да погледнат; и те видяха лицата на Нефи и на Лехий.",
                    "И те казаха на човека: Ето, какво означават всички тези неща и кой е този, с когото тези човеци разговарят?",
                    "Сега, името на човека беше Аминадав. И Аминадав им каза: Те разговарят с ангелите Божии.",
                    "И стана така, че ламанитите му казаха: Какво трябва да направим, та да се махне този облак от мрак, който ни засенчва?",
                    "И Аминадав им каза: Трябва да се покайвате и да призовавате гласа, чак докато добиете вяра в Христа, за Когото ви е проповядвано от Алма и от Амулик, и от Зиезрам; и когато направите това, облакът от мрак ще бъде махнат, за да не ви засенчва.",
                    "И стана така, че те всички призоваха гласа на Оногова, Който беше разтресъл земята; да, те се провикваха чак докато облакът от мрак не се разпръсна.",
                    "И стана така, че когато хвърлиха поглед наоколо и видяха, че облакът от мрак се е разпръснал и не ги засенчва, ето, те видяха, че са обкръжени, да, всеки един от тях, от стълб от огън.",
                    "И Нефи, и Лехий бяха помежду им; да, те бяха обкръжени, да, те се намираха като че ли посред пламтящ огън, но той не им причиняваше вреда, нито пък гореше стените на тъмницата; и те бяха изпълнени с онази радост, която е неизразима и пълна със слава.",
                    "И ето, Светият Дух Божий слезе от небето и влезе в сърцата им, и те бяха изпълнени като че ли с огън, и можеха да изговарят чудни слова.",
                    "И стана така, че до тях дойде глас, да, приятен глас, който като че ли беше шепот, казвайки:",
                    "Мир, мир вам поради вярата ви в Моя Многовъзлюбен, Който беше от основаването на света.",
                    "И сега, когато чуха това, те вдигнаха очи, като че да видят откъде идва гласът; и ето, те видяха небесата да се отварят; и ангели слязоха от небесата и им служеха.",
                    "И там имаше около триста души, които видяха и чуха тези неща; и им бе заповядано да си отидат и да не се чудят, нито пък да се съмняват.",
                    "И стана така, че те тръгнаха и служеха на народа, като провъзгласяваха във всички области наоколо всичко, което бяха чули и видели, тъй че по-голямата част от ламанитите бяха убедени от тях поради силата на доказателствата, които бяха получили.",
                    "И всички онези, които бяха убедени, положиха оръжията си за война и се отказаха от омразата си и от преданието на бащите си.",
                    "И стана така, че те предадоха на нефитите земите на тяхното владение."
                ]
            },
            {
                "url": "https://www.lds.org/scriptures/bofm/hel/6?lang=bul",
                "name": "Глава 6",
                "summary": [
                    "Праведните ламанити проповядват сред нечестивите нефити. И двата народа преуспяват през една ера на мир и изобилие. Луцифер, начинателят на греха, подтиква сърцата на нечестивите и на Гадиантоновите разбойници към убийства и нечестие. Разбойниците завземат нефитската управа. Около 29–23 г. пр. Хр."
                ],
                "verses": [
                    "И стана така, че до края на шестдесет и втората година от управлението на съдиите всички тези събития бяха се случили и ламанитите в по-голямата си част се бяха превърнали в праведен народ, тъй че праведността им превъзхождаше тази на нефитите, поради тяхната твърдост и непоклатимост във вярата.",
                    "Защото ето, много от нефитите бяха станали жестоки, непоправими и изключително нечестиви, дотолкова, че отхвърлиха словото Божие, както и всички учения и пророчества, които бяха дошли сред тях.",
                    "Въпреки това, хората на църквата имаха голяма радост поради обръщането на ламанитите, да, поради църквата Божия, установена сред тях. И те се сприятеляваха едни с други, ликуваха заедно и имаха голяма радост.",
                    "И стана така, че мнозина от ламанитите слязоха в земята Зарахемла и възвестиха на народа на нефитите как се бяха обърнали и ги увещаваха към вяра и покаяние.",
                    "Да, и мнозина проповядваха с такава велика власт и сила, че успяха да доведат мнозина от тях до дълбините на смирението, за да бъдат смирени последователи на Бога и на Агнеца.",
                    "И стана така, че мнозина от ламанитите отидоха в земята на север; и също Нефи и Лехий отидоха в земята на север, за да проповядват на людете там. И тъй свърши шестдесет и третата година.",
                    "И ето, в цялата страна имаше мир, тъй че нефитите отиваха навсякъде в страната, където пожелаеха, било при нефитите или при ламанитите.",
                    "И стана така, че ламанитите отиваха също навсякъде, където пожелаеха, било при ламанитите или при нефитите; и тъй те можеха свободно да общуват едни с други, да купуват и да продават, и да се обогатяват според желанието си.",
                    "И стана така, че те станаха извънредно богати, както ламанитите, тъй и нефитите; и имаха извънредно изобилие на злато и на сребро, и на всякакъв вид благородни метали, както в земята на юг, тъй и в земята на север.",
                    "Сега, земята на юг се наричаше Лехий, а земята на север — Мулик, на името на сина на Седекия; защото Господ доведе Мулик в земята на север, а Лехий — в земята на юг.",
                    "И ето, имаше всякакъв вид злато и в двете земи, и сребро, и скъпоценни руди от всякакъв вид; и имаше също и изкусни занаятчии, които обработваха всякакъв вид руда и я пречистваха; и тъй те станаха богати.",
                    "И те отглеждаха зърно в изобилие и на север, и на юг; и те процъфтяваха извънредно много, и на север, и на юг. И те се умножиха и станаха извънредно силни в страната. И отглеждаха много стада и черди, да, много угоени.",
                    "Ето, жените им се трудеха, предяха и правеха всякакъв вид платна, препреден висон и най-различни тъкани, за да покриват голотата си. И тъй, шестдесет и четвъртата година премина в мир.",
                    "И през шестдесет и петата година те също имаха много радост и мир, да, много проповеди и пророчества за всичко, което трябваше да дойде. И тъй измина шестдесет и петата година.",
                    "И стана така, че през шестдесет и шестата година от управлението на съдиите, ето, Сезорам беше убит от неизвестна ръка, тъй както си седеше на съдийския престол. И стана така, че през същата тази година неговият син, избран от народа да заеме мястото му, също беше убит. И тъй свърши шестдесет и шестата година.",
                    "И в началото на шестдесет и седмата година людете започнаха отново да стават извънредно нечестиви.",
                    "Защото ето, Господ ги беше благославял досега с богатствата на света, та да не бъдат подтиквани нито към гняв, нито към война, нито към кръвопролитие; затова те започнаха да отдават сърцата си на своите богатства; да, те започнаха да търсят да се обогатяват, за да могат да се издигнат един над друг; ето защо, започнаха да вършат тайни убийства, да грабят и плячкосват, за да могат да се обогатяват.",
                    "И сега, ето, тези убийци и грабители бяха една банда, образувана от Кискумен и Гадиантон. И стана така, че в Гадиантоновата банда имаше мнозина, дори и нефити. Но ето, те бяха по-многобройни сред по-нечестивата част от ламанитите. И те бяха наречени Гадиантоновите разбойници и убийци.",
                    "И те бяха тези, които убиха върховния съдия Сезорам и сина му върху съдийския престол; и ето, те не бяха открити.",
                    "И сега стана така, че когато ламанитите откриха, че между тях има разбойници, те се наскърбиха извънредно много; и употребиха всички средства, които бяха по силата им, за да ги изтребят от лицето на земята.",
                    "Но ето, Сатана подтикна сърцата на по-голямата част от нефитите, тъй че те се обединиха с тези разбойнически банди и влязоха в заветите и клетвите им, та да се защитават и предпазват едни други в каквито и трудни обстоятелства да бъдат поставени, тъй че да не пострадат за убийствата, обирите и кражбите си.",
                    "И стана така, че те имаха свои знаци, да, свои тайни знаци и тайни слова, тъй че да могат да различават всеки техен брат, който е встъпил в завет с тях, тъй че каквото и нечестие да извърши брат му, да не бъде наранен от своя брат, нито от онези, които принадлежат към бандата му и които са приели този завет.",
                    "И тъй те можеха да убиват, и да плячкосват, и да крадат, и да извършват блудства и всякакъв вид нечестие, противно на законите на страната им, а също и на законите на техния Бог.",
                    "И всички тези, които принадлежаха към бандата им и които откриеха пред света тяхното нечестие и техните мерзости, трябваше да бъдат съдени не според законите на страната им, но според законите на тяхното нечестие, дадени от Гадиантон и Кискумен.",
                    "И сега, ето, точно тези бяха тайните съзаклятия и заговори, за които Алма заповяда на сина си да не разкрива пред света, за да не би те да станат средство за довеждане на людете до унищожение.",
                    "Сега ето, тези тайни клетви и завети не дойдоха при Гадиантон от летописите, предадени на Еламан; но ето, те бяха поставени в сърцето на Гадиантон от същото онова същество, което примами първите ни родители да вземат от забранения плод;",
                    "да, същото това същество, което направи заговор с Каин, като му каза, че ако убие брат си Авел, това няма да стане достояние на света. И оттогава насам той прави заговори с Каин и последователите му.",
                    "И същото това същество постави в сърцата на людете идеята да съградят кула, достатъчно висока, та да могат да стигнат до небето. И същото това същество продължаваше да води людете, дошли от онази кула в тази страна, като разпространи делата на мрака и мерзостите по цялото лице на земята, докато не завлече людете към пълно унищожение и към вечен пъкъл.",
                    "Да, това е същото същество, което подтикна сърцето на Гадиантон да продължи делото на мрака и на тайните убийства; и това същество ги е донесло от началото на човека до днес.",
                    "И ето, той е начинателят на всеки грях. И ето, той продължава да провежда своите дела на мрака и тайни убийства и предава от поколение на поколение заговорите им, и клетвите им, и заветите им, и ужасно нечестивите им планове, според както може да завладее сърцата на чедата човешки.",
                    "И сега, ето, той беше завладял силно сърцата на нефитите; да, дотолкова, че те бяха станали извънредно нечестиви; да, по-голямата част от тях се бяха отвърнали от пътя на праведността и потъпкаха под нозете си заповедите Божии, и завиха по техните си пътища, и си съградиха идоли от тяхното злато и тяхното сребро.",
                    "И стана така, че всичките тези беззакония ги споходиха в продължение на не много години, тъй че повечето от беззаконията ги споходиха през шестдесет и седмата година от управлението на съдиите над народа на Нефи.",
                    "И те умножиха беззаконията си през шестдесет и осмата година за голяма скръб и печал на праведните.",
                    "И тъй, ние виждаме, че нефитите започнаха да чезнат в неверие и да израстват в нечестие и мерзости, докато ламанитите започнаха да израстват извънредно в знанието за своя Бог; да, те започнаха да спазват повеленията и заповедите Му и да ходят пред Него в истина и правда.",
                    "И тъй, ние виждаме, че Духът Господен започна да се оттегля от нефитите поради нечестието и коравосърдечието им.",
                    "И тъй, ние виждаме, че Господ започна да излива Духа Си върху ламанитите, поради тяхната смиреност и готовност да повярват в словата Му.",
                    "И стана така, че ламанитите преследваха бандата на разбойниците на Гадиантон; и те проповядваха словото Божие между по-нечестивата част от тях, тъй че тази разбойническа банда беше изцяло унищожена сред ламанитите.",
                    "И стана така, че от друга страна нефитите, започвайки от по-нечестивата част от тях, окуражаваха и поддържаха разбойниците, докато те не се разпростряха по цялата земя на нефитите и не съблазниха по-голямата част от праведните, докато те не стигнаха дотам, че да повярват в делата им, да споделят плячката им и да се съюзят с тях в тайните им убийства и заговори.",
                    "И те единствени се сдобиха с властта на управлението, тъй че тъпчеха под нозете си и удряха, и терзаеха, и обръщаха гръб на бедните, на кротките и смирени последователи Божии.",
                    "И тъй, ние виждаме, че те се намираха в едно ужасно състояние и узряваха за вечно унищожение.",
                    "И стана така, че тъй свърши шестдесет и осмата година от управлението на съдиите над народа на Нефи."
                ]
            },
            {
                "url": "https://www.lds.org/scriptures/bofm/hel/7?lang=bul",
                "name": "Глава 7",
                "summary": [
                    "На север Нефи е отхвърлен и се завръща в Зарахемла. Той се моли от градинската си кула и след това призовава людете да се покаят или да погинат. Около 23–21 г. пр. Хр."
                ],
                "verses": [
                    "Ето, сега стана така, че през шестдесет и деветата година от управлението на съдиите над народа на нефитите, Нефи, синът на Еламан, се върна от земята на север в земята Зарахемла.",
                    "Защото той беше живял сред народа в земята на север и им беше проповядвал словото Божие, и им беше пророкувал много неща.",
                    "А те отхвърлиха всичките му слова, тъй че за него стана невъзможно да остане между тях и той се върна обратно в родната си страна.",
                    "И той видя людете в това състояние на ужасно нечестие и онези Гадиантонови разбойници, заемащи съдийските престоли, заграбили силата и властта над страната, отказали се от заповедите Божии, без да са ни най-малко праведни пред Него, без да раздават правосъдие на чедата човешки.",
                    "Те осъждаха праведните заради тяхната праведност; освобождаваха виновните и нечестивите ненаказани заради парите им и освен това, за да могат да останат начело на управата, за да управляват и вършат каквото си искат, за да могат да се обогатяват и сдобиват със светска слава и освен това, за да могат най-лесно да вършат прелюбодейства, да крадат и да убиват, и да правят каквото си искат.",
                    "Сега, това велико беззаконие се беше появило сред нефитите в продължение на не много години; и когато Нефи видя всичко това, сърцето в гърдите му се сви от скръб; и той възкликна в терзанието на душата си:",
                    "О, да можех да живея в дните, когато баща ми Нефи дойде за пръв път от земята на Ерусалим, та да се радвам с него в обетованата земя; тогава беше лесно людете му да се увещаят, бяха непоколебими в съблюдаването на заповедите Божии и бяха бавни да се увличат да вършат беззаконие, а бяха бързи да се вслушват в словата Господни.",
                    "Да, ако можех да живея в онези дни, тогава душата ми щеше да се радва на праведността на братята ми.",
                    "Но ето, обречен съм да живея в тези дни и душата ми да бъде изпълнена със скръб заради това нечестие на братята ми.",
                    "И ето, сега стана така, че това беше на една кула, която се намираше в градината на Нефи, близо до голям път, който водеше към главния пазар в град Зарахемла. По тази причина Нефи беше коленичил на кулата, която се намираше в градината му, която кула беше също близо до градинската порта, покрай която минаваше големият път.",
                    "И стана така, че неколцина, които минаваха оттам, видяха Нефи, тъй както изливаше душата си на Бога от кулата; и те изтичаха и казаха на людете какво са видели, и народът се стече на множества, за да узнае причината за тази голяма скръб по нечестието на людете.",
                    "И сега, когато Нефи се надигна, той видя множествата от люде, които се бяха събрали наедно.",
                    "И стана така, че той отвори устата си и им каза: Ето, защо сте се събрали наедно? За да ви говоря за вашите беззакония ли?",
                    "Да, защото аз се изкачих на кулата си, за да излея душата си на моя Бог поради извънредната скръб на сърцето ми, която е заради вашите беззакония!",
                    "И вие сте се събрали наедно и се чудите на моята скръб и печал; да, и вие имате голяма нужда да се чудите; и трябва да се чудите, защото сте се отдали, тъй че дяволът толкова много да завладее сърцата ви.",
                    "Да, как можахте да дадете път на съблазните на оногова, който търси да хвърли душите ви долу във вечна окаяност и безкрайна злочестина?",
                    "О, покайте се, покайте се! Защо да умирате? Обърнете се, обърнете се към Господа, вашия Бог! Защо ви е изоставил Той?",
                    "Това е, защото сте вкоравили сърцата си; да, и не щете да се вслушате в гласа на добрия пастир; да, вие сте Го предизвикали към гняв срещу вас.",
                    "И ето, освен ако не се покаете, вместо да ви събере отново, Той ще ви разпръсне, та да станете храна на кучета и диви зверове.",
                    "О, как можахте да забравите вашия Бог в същия този ден, когато Той ви избави?",
                    "Но ето, това е, за да се обогатявате, за да бъдете възхвалявани от човеците, да, и за да можете да получите злато и сребро. И вие насочихте сърцата си към богатството и празните неща на този свят, за тях вие убивате и плячкосвате, и крадете, и свидетелствате лъжливо против ближния си, и вършите всякакъв вид беззаконие.",
                    "И поради тази причина ще ви сполети злочестина, освен ако не се покаете. Защото, ако не се покаете, ето този велик град, както и всички онези големи градове наоколо, които са в земята на нашето владение, ще ни бъдат отнети и няма да има повече място за вас в тях; защото ето, Господ няма повече да ви дава сила да устоявате на враговете си, тъй както е правил досега.",
                    "Защото ето, тъй казва Господ: Няма да покажа силата Си на нечестивите, на единия не повече, отколкото на другия, с изключение на тези, които се покаят за греховете си и се вслушат в словата Ми. Затова сега аз бих желал да видите, братя мои, че ще бъде по-добре за ламанитите, отколкото за вас, освен ако не се покаете.",
                    "Защото ето, те са по-праведни от вас, тъй като не са съгрешили против това велико знание, което вие сте получили; ето защо, Господ ще бъде милостив към тях; да, Той ще удължи дните им и ще увеличи потомството им, дори когато вие ще бъдете напълно унищожени, освен ако не се покаете.",
                    "Да, горко ви за тази голяма мерзост, която се появи между вас; и вие се присъединихте към нея, да, към тази тайна банда, създадена от Гадиантон!",
                    "Да, ще ви сполети злочестина поради гордостта, която допуснахте да влезе в сърцата ви и която ви издигна отвъд това, що е добро, поради извънредно големите ви богатства!",
                    "Да, горко на вас, заради вашето нечестие и мерзости!",
                    "И ако не се покаете, вие ще погинете; да, дори земите ви ще бъдат отнети от вас и вие ще бъдете унищожени от лицето на земята.",
                    "Сега ето, аз не ви казвам тези неща от себе си, защото не от себе си аз знам тези неща; но ето, аз знам, че тези неща са истинни, защото Господ Бог ми ги стори знайни, ето защо, свидетелствам, че те ще бъдат."
                ]
            },
            {
                "url": "https://www.lds.org/scriptures/bofm/hel/8?lang=bul",
                "name": "Глава 8",
                "summary": [
                    "Подкупни съдии търсят да насъскат народа срещу Нефи. Авраам, Моисей, Зенос, Зенок, Езияс, Исаия, Еремия, Лехий и Нефи — всички те свидетелстват за Христа. Чрез вдъхновение Нефи съобщава за убийството на върховния съдия. Около 23–21 г. пр. Хр."
                ],
                "verses": [
                    "И сега стана така, че когато Нефи изрече тези слова, ето, имаше мъже, които бяха съдии и които също принадлежаха към тайната банда на Гадиантон, и те се разгневиха, и се провикнаха срещу него, казвайки на людете: Защо не хванете този човек и не го доведете, за да бъде съден според престъплението, което е извършил?",
                    "Защо гледате този човек и го слушате как хули този народ и нашите закони?",
                    "Защото ето, Нефи им беше говорил за покварата на техните закони; да, много неща изрече Нефи, които не могат да бъдат записани; но той не каза нищо, което да е противно на заповедите Божии.",
                    "И онези съдии му се разгневиха, защото той им говореше открито относно техните тайни дела на мрака; въпреки всичко, те не смееха да сложат ръка върху него, защото се бояха от народа — да не би той да се обяви срещу тях.",
                    "Ето защо, те призоваха людете, казвайки: Защо позволявате на този човек да ни хули? Защото ето, той осъжда целия този народ на унищожение; да, и също да ни бъдат отнети тези наши велики градове, та ние да нямаме място в тях.",
                    "И сега, ние знаем, че това е невъзможно, защото ето, ние сме силни, а градовете ни са големи, ето защо, враговете ни не могат да имат власт над нас.",
                    "И стана така, че по този начин подтикнаха людете към гняв срещу Нефи и предизвикаха раздори помежду им; защото имаше някои, които се провикнаха: Оставете този човек на мира, защото той е праведен човек и всичко, което той каза, ще се сбъдне със сигурност, освен ако не се покаем.",
                    "Да, ето, всички възмездия, за които той ни свидетелства, ще ни сполетят; защото ние знаем, че той свидетелства вярно относно нашите беззакония. И ето, те са много и той познава много добре всичко, което ще ни сполети, тъй както познава и нашите беззакония.",
                    "Да, и ето, ако той не беше пророк, нямаше да може да свидетелства за всички тези неща.",
                    "И стана така, че онези, които търсеха да погубят Нефи, се видяха принудени да не слагат ръка върху му поради страха си; ето защо, виждайки, че беше намерил благоволение в очите на някои докато останалата им част беше обзета от страх, Нефи започна да им говори отново.",
                    "И затова той беше заставен да говори повече на людете, казвайки: Ето, братя мои, не сте ли чели, че Бог даде сила на един човек, тъкмо на Моисей, да удари водите на Червеното море и те се разделиха на едната и на другата страна, тъй че нашите бащи израилтяните преминаха по сухо и водите се затвориха отново върху войските на египтяните, и ги погълнаха?",
                    "И сега, ето, ако Бог е дал такава сила на този човек, тогава защо се препирате помежду си и казвате, че Той не може да ми даде сила да знам относно възмездията, които ще ви сполетят, освен ако не се покаете?",
                    "Но ето, вие не само че отричате словата ми, но вие също тъй отричате всички слова, които са били изречени от бащите ни и словата, които бяха изречени от този човек Моисей, на когото беше дадена такава велика сила, да, словата, които той е изрекъл относно пришествието на Месията.",
                    "Да, не свидетелстваше ли той, че Синът Божий трябва да дойде? И както той издигна бронзовата змия в пустошта, тъкмо тъй ще бъде издигнат и Онзи, Който трябва да дойде.",
                    "И както всички онези, които щяха да погледнат змията, трябваше да живеят, тъкмо тъй и всички онези, които ще погледнат Сина Божий с вяра и с каещ се дух, биха могли да живеят тъкмо онзи живот, който е вечен.",
                    "И сега, ето, Моисей не е единственият, който свидетелства за тези неща, но също и всичките свети пророци от негови дни, чак до дните на Авраам.",
                    "Да, и ето, Авраам видя Неговото пришествие и се изпълни с радост, и беше щастлив.",
                    "Да, и ето, аз ви казвам, че Авраам не беше единственият, който знаеше за тези неща, но имаше и мнозина други преди дните на Авраам, които бяха призовани според реда Божий; да, тъкмо според реда на Неговия Син; и всичко това, за да бъде показано на людете много хиляди години преди пришествието Му, че изкуплението ще ги споходи.",
                    "И сега, аз бих желал вие да знаете, че от дните на Авраам е имало много пророци, които са свидетелствали за тези неща; да, ето, пророкът Зенос свидетелства смело за това и поради тази причина беше убит.",
                    "И ето, също Зенок и Езияс, също и Исаия, и Еремия (Еремия беше същият този пророк, който свидетелстваше за унищожението на Ерусалим), а сега ние знаем, че Ерусалим е бил унищожен според словото на Еремия. О, защо тогава и Синът Божий да не дойде според пророчеството му?",
                    "И сега, ще спорите ли, че Ерусалим беше разрушен? Ще кажете ли, че синовете на Седекия не бяха убити всички, с изключение на Мулик? Да, и не виждате ли, че потомството на Седекия беше изгонено от земята на Ерусалим и е между нас? Но ето, това не е всичко.",
                    "Нашият баща Лехий беше изгонен от Ерусалим заради това, че свидетелстваше за тези неща. Нефи също свидетелстваше за тези неща, както и почти всички наши бащи чак до ден днешен; да, те са свидетелствали за пришествието на Христа, гледали са напред и са се радвали за деня Му, който ще дойде.",
                    "И ето, Той е Бог и Той е с тях; и Той им се яви, тъй че те бяха изкупени чрез Него; и те Му въздадоха слава за това, което ще стане.",
                    "И сега, понеже вие знаете тези неща и не можете да ги отречете, освен ако не излъжете, ето защо, в това вие съгрешихте, защото отхвърлихте всички тези неща, въпреки многото доказателства, които сте получили, да, вие дори получихте всичко, и нещата на небето, и всичко, което е на земята като свидетелство, че те са истинни.",
                    "Но ето, вие отхвърлихте истината и се разбунтувахте срещу Светия ваш Бог; и дори и сега, наместо да събирате съкровища на небето, където нищо не се разваля и където нищо нечисто не може да влезе, вие трупате ярост за съдния ден.",
                    "Да, дори и сега вие узрявате за вечно унищожение поради вашите убийства и вашите блудства, и нечестие, да, и освен ако не се покаете, то ще дойде скоро върху ви.",
                    "Да, ето, дори и сега то е пред вратите ви; да, идете в съдилището и търсете; и ето, вашият съдия е убит и лежи в кръвта си; и той е убит от брат си, който търси да седне на съдийския престол.",
                    "И ето, те и двамата принадлежат към вашата тайна банда, чиито начинатели са Гадиантон и лукавият, който търси да унищожи душите на човеците."
                ]
            },
            {
                "url": "https://www.lds.org/scriptures/bofm/hel/9?lang=bul",
                "name": "Глава 9",
                "summary": [
                    "Пратеници намират върховния съдия мъртъв на съдийския престол. Те са затворени, но след това са освободени. Чрез вдъхновение Нефи разкрива, че убиецът е Сеантум. Някои приемат Нефи за пророк. Около 23–21 г. пр. Хр."
                ],
                "verses": [
                    "Ето, сега стана така, че когато Нефи изрече тези слова, няколко мъже, които бяха измежду тях, изтичаха към съдилището; да, бяха тъкмо петима тези, които отидоха, и си казаха помежду си, докато отиваха:",
                    "Ето, сега ние ще узнаем със сигурност дали този човек е пророк и дали Бог му е заповядал да ни пророкува такива чудни неща. Ето, ние не вярваме, че Той му е заповядал, да, не вярваме, че той е пророк; независимо от това ако нещата, които той каза за върховния съдия, са истина, че той е мъртъв, тогава ще повярваме, че и другите му слова, които той е изрекъл, са истинни.",
                    "И стана така, че те се затичаха с цялата си сила и влязоха в съдилището; и ето, върховният съдия бе паднал на земята и лежеше в собствената си кръв.",
                    "И сега, ето, когато видяха това, те се учудиха извънредно много, дотолкова, че паднаха на земята; защото те не бяха повярвали в словата, които Нефи беше казал относно върховния съдия.",
                    "Но сега, когато видяха, те повярваха и бяха връхлетени от страх да не би всички възмездия, за които Нефи беше говорил, да споходят людете; ето защо, те се разтрепераха и паднаха на земята.",
                    "Сега, веднага след като съдията беше убит, пронизан от преоблечения си брат, който избяга, слугите изтичаха и разказаха на людете, викайки с висок глас за убийството.",
                    "И ето, людете се събраха наедно на мястото на съдийския престол и ето, за тяхно учудване те видяха онези петима мъже, които бяха паднали на земята.",
                    "И сега, ето, людете не знаеха нищо за множеството, което се беше събрало пред градината на Нефи, ето защо, те си казаха: Това са людете, които са убили съдията и Бог ги е поразил, за да не могат да ни избягат.",
                    "И стана така, че те ги хванаха, вързаха ги и ги хвърлиха в тъмница. И беше възвестено навсякъде, че съдията е убит и че убийците са заловени и хвърлени в тъмница.",
                    "И стана така, че на другия ден людете се събраха наедно, за да жалеят и постят на погребението на великия върховен съдия, който беше убит.",
                    "И тъй и онези съдии, които бяха при градината на Нефи, и които бяха чули словата му, също се събраха на погребението.",
                    "И стана така, че те започнаха да разпитват людете, казвайки: Къде са петимата, които бяха изпратени да узнаят относно това дали върховният съдия е мъртъв? А те отговориха и казаха: Относно тези петима, за които казвате, че сте изпратили, ние не знаем нищо, но има петима, които са убийците и които ние хвърлихме в тъмница.",
                    "И стана така, че съдиите пожелаха те да бъдат доведени; и те бяха доведени, и ето, това бяха петимата мъже, които бяха изпратени; и ето, съдиите ги разпитаха, за да се осведомят относно въпроса, и те им разказаха всичко, което бяха направили, казвайки:",
                    "Ние изтичахме и дойдохме до мястото на съдийския престол, и когато видяхме всичко това, за което Нефи беше свидетелствал, ние се учудихме толкова много, че паднахме на земята, и когато се съвзехме от учудването си, ето, хвърлиха ни в тъмница.",
                    "Сега, колкото до убийството на този човек, ние не знаем кой го е извършил, но само това знаем, че изтичахме, както вие поискахте, и ето, той беше мъртъв според словата на Нефи.",
                    "И сега стана така, че съдиите разясниха случилото се на людете и издигнаха глас срещу Нефи, казвайки: Ето, ние знаем, че този Нефи сигурно се е сдружил с някого, за да убие съдията и после да може да ни го извести, за да може да ни обърне в неговата вяра, за да може да издигне себе си като велик човек, избран от Бога, и пророк.",
                    "И сега, ето, ние ще намерим този човек и той ще изповяда вината си, и ще ни изкаже истинския убиец на този съдия.",
                    "И стана така, че петимата бяха освободени в деня на погребението. При все това, те укориха съдиите за словата, които бяха изрекли против Нефи, и спориха с тях един по един дотолкова, че ги объркаха.",
                    "Въпреки това, те наредиха Нефи да бъде хванат, вързан и доведен пред множеството, и те започнаха да го разпитват по различни начини, за да могат да го засекат, та да могат да го осъдят на смърт,",
                    "казвайки му: Ти си съучастник. Кой е този човек, който извърши убийството? Изкажи ни го сега и признай вината си; казвайки: Ето, тук има пари; освен това ние ще ти пощадим живота, ако ни кажеш и си признаеш заговора, който си направил с него.",
                    "Но Нефи им каза: О, вие безумци, вие необрязани по сърце, вие, слепи и коравовратни люде, знаете ли колко време още Господ, вашият Бог ще ви търпи да ходите в този греховен път?",
                    "О, вие би трябвало да започнете да ридаете и да оплаквате себе си, поради голямото унищожение, което сега ви очаква, освен ако не се покаете.",
                    "Ето, вие казвате, че аз съм се уговорил с някой човек да убие Сизорам, върховния ни съдия. Но ето, аз ви казвам, че това е защото ви свидетелствах, за да можете да узнаете това; да, тъкмо като доказателство пред вас, че знам за нечестието и мерзостите сред вас.",
                    "И защото сторих това, вие сега казвате, че съм се уговорил с някакъв човек, за да извърши това; да, понеже аз ви показах това знамение, вие сте ми разгневени и се опитвате да отнемете живота ми.",
                    "И сега, ето, аз ще ви покажа друго знамение и ще видя дали няма и за това да се опитате да отнемете живота ми.",
                    "Ето, аз ви казвам: Идете в дома на Сеантум, който е брат на Сизорам и му кажете:",
                    "Уговарял ли се е с теб Нефи, мнимият пророк, който пророкува за толкова много злини за този народ, в това да убиеш Сизорам, който е твой брат?",
                    "И ето, той ще ви каже: Не!",
                    "И вие ще му кажете: Ти ли уби брат си?",
                    "И той ще бъде обхванат от страх, без да знае какво да каже. И ето, той ще го отрече пред вас и ще се престори на учуден, и ще ви каже, че е невинен.",
                    "Но ето, вие ще го претърсите и ще откриете кръв по полите на наметалото му.",
                    "И когато видите това, ще запитате: Откъде е тази кръв? Мислиш ли, че не знаем, че това е кръвта на брат ти?",
                    "И тогава той ще се разтрепери и ще побледнее тъкмо като че ли смъртта го е споходила.",
                    "И тогава вие ще кажете: Ето, от страха ти и от това побледняване по лицето ти ние знаем, че си виновен.",
                    "И тогава по-голям ужас ще го споходи; и тогава той ще ви се изповяда и няма да отрича повече, че той е извършил това убийство.",
                    "И тогава той ще ви каже, че аз, Нефи, не знам нищо относно този въпрос, освен това, което ми е било дадено чрез силата Божия. И тогава вие ще узнаете, че аз съм честен човек и че съм изпратен при вас от Бога.",
                    "И стана така, че те отидоха и сториха тъкмо според както Нефи им беше казал. И ето, словата, изречени от него, бяха истина; защото според словата му той отрече и пак според словата му той се изповяда.",
                    "И беше принуден да покаже, че той е истинският убиец, тъй че петимата бяха освободени, а също и Нефи.",
                    "И имаше някои от нефитите, които повярваха в словата на Нефи, и също имаше някои, които повярваха поради свидетелството на петимата, защото те са били обърнати, докато са били в тъмницата.",
                    "И сега, имаше някои измежду людете, които казваха, че Нефи е пророк.",
                    "И имаше други, които казваха: Ето, той е Бог, защото ако не беше Бог, не би могъл да знае всички тези неща. Защото ето, той ни каза мислите на сърцата ни и ни откри неща; и тъкмо той доведе до знанието ни истинския убиец на нашия върховен съдия."
                ]
            },
            {
                "url": "https://www.lds.org/scriptures/bofm/hel/10?lang=bul",
                "name": "Глава 10",
                "summary": [
                    "Господ дава на Нефи запечатващата сила. Той е овластен да връзва и развързва на земята и в небесата. Той заповядва на людете да се покаят или ще погинат. Духът го води от множество към множество. Около 21–20 г. пр. Хр."
                ],
                "verses": [
                    "И сега стана така, че се създаде разцепление между людете, тъй че те се разделиха насам и натам и тръгнаха по своите си пътища, като оставиха Нефи сам, тъй както стоеше сред тях.",
                    "И стана така, че Нефи тръгна по своя път към дома си, размишлявайки върху нещата, които Господ му беше показал.",
                    "И стана така, че тъй както бе потънал в размисъл, бидейки твърде обезсърчен поради нечестието на народа на нефитите, поради техните тайни дела на мрака и убийствата им, и обирите им, и всякакъв вид беззакония, стана така, че докато размишляваше тъй в сърцето си, ето, един глас дойде до него, казвайки:",
                    "Благословен си ти, Нефи, за това, което си направил; защото Аз видях как неуморно провъзгласяваше на тези люде словото, което ти дадох. И ти не се уплаши от тях и не се опита да спасиш собствения си живот, но търсеше Моята воля и спазването на Моите заповеди.",
                    "И сега, тъй като ти направи това толкова неуморно, ето, Аз ще те благословя навеки, и ще те направя могъщ в слова и в дело, и във вяра, и в работа, да, дори всички неща ще ти се изпълняват според словото ти, защото ти не ще поискаш онова, което е противно на Моята воля.",
                    "Ето, ти си Нефи, а Аз съм Бог. Ето, Аз ти го заявявам в присъствието на Моите ангели, че ти ще имаш власт над този народ и ще поразиш земята с глад и с мор, и с унищожение според нечестието на този народ.",
                    "Ето, Аз ти давам власт, щото всичко, което запечатиш на земята, да бъде запечатано в небесата; и всичко, което развържеш на земята, да бъде развързано в небесата; тъй ти ще имаш власт сред този народ.",
                    "И тъй, ако ти кажеш на този храм да се разцепи на две, това ще бъде сторено.",
                    "И ако кажеш на тази планина, Улегни се и се изравни, и това ще бъде сторено.",
                    "И ето, ако кажеш Бог да порази този народ, ще бъде извършено.",
                    "И сега, ето, Аз ти заповядвам да отидеш и да кажеш на този народ, че тъй казва Господ Бог, Който е Всемогъщият: Освен ако не се покаете, ще бъдете поразени дори до унищожение.",
                    "И ето, сега стана така, че когато Господ изрече тези слова на Нефи, той се спря и не отиде у дома си, но се върна при множествата, които се бяха разпръснали по лицето на земята и започна да им провъзгласява словото Божие, което му беше изречено относно тяхното унищожение, ако те не се покаят.",
                    "Сега ето, въпреки великото чудо, което направи Нефи, откривайки им за смъртта на върховния съдия, те вкоравиха сърцата си и не се вслушаха в словата Господни.",
                    "Ето защо, Нефи им извести словото Господне, казвайки: Освен ако не се покаете, тъй каза Господ: Вие ще бъдете поразени, дори до унищожение.",
                    "И стана така, че когато Нефи им извести словото, ето, те все още вкоравяваха сърцата си и не искаха да се вслушат в словата му; и затова те го хулеха и потърсиха да сложат ръка на него, за да могат да го хвърлят в тъмница.",
                    "Но ето, силата Божия беше с него и те не можаха да го хванат и хвърлят в тъмница, защото той беше взет от Духа и беше отнесен от средата им.",
                    "И стана така, че тъй той отиваше в Духа от множество на множество, като известяваше словото Божие, чак докато не го извести на всички тях или докато не го предаде на всички люде.",
                    "И стана така, че те не искаха да се вслушат в словата му; и настанаха раздори дотолкова, че людете се разделиха помежду си и започнаха да се избиват един друг с меч.",
                    "И тъй свърши седемдесет и първата година от управлението на съдиите над народа на Нефи."
                ]
            },
            {
                "url": "https://www.lds.org/scriptures/bofm/hel/11?lang=bul",
                "name": "Глава 11",
                "summary": [
                    "Нефи склонява Господ да замени войната им с глад. Много люде погиват. Те се покайват и Нефи настоятелно моли Господа за дъжд. Нефи и Лехий получават много откровения. Гадиантоновите разбойници се укрепяват в страната. Около 20–6 г. пр. Хр."
                ],
                "verses": [
                    "И сега стана така, че през седемдесет и втората година от управлението на съдиите раздорите се увеличиха дотолкова, че имаше войни из цялата страна, сред целия народ на Нефи.",
                    "И тъкмо тайната банда разбойници провеждаше това дело на унищожение и нечестие. И тази война продължи цялата тази година; и тя продължи и през седемдесет и третата година.",
                    "И стана така, че тази година Нефи призова Господа, казвайки:",
                    "О, Господи, не допускай този народ да бъде унищожен от меч; о, Господи, нека по-добре да има глад в страната, за да ги подтикне да си спомнят за Господа, техния Бог, и може би ще се покаят и ще се обърнат към Тебе.",
                    "И беше сторено според словата на Нефи. И страшен глад настана в страната сред целия народ на Нефи. И тъй през седемдесет и четвъртата година гладът продължи и делото на унищожение се прекрати от меча, но стана жестоко от глада.",
                    "И това дело на унищожение продължи също и през седемдесет и петата година. Защото земята беше поразена, че да стане суха и не произвеждаше вече зърно през сезона за зърно. И цялата земя беше поразена при ламанитите тъкмо тъй, както и при нефитите, тъй че те бяха поразени и погинаха хиляди в по-нечестивите части на страната.",
                    "И стана така, че людете видяха, че са на път да погинат от глад, и започнаха да си спомнят за Господа, техния Бог; и започнаха да си спомнят словата на Нефи.",
                    "И людете започнаха да умоляват своите върховни съдии и водачи да кажат на Нефи: Ето, ние знаем, че ти си Божий човек и затова призови Господа, нашия Бог, да отвърне от нас този глад, за да не се изпълни всичко това, което ти каза относно нашето унищожение.",
                    "И стана така, че съдиите казаха на Нефи това, което людете желаеха да му кажат. И стана така, че когато Нефи видя, че людете се бяха покаяли и че се бяха смирили във власеница, той призова отново Господа, казвайки:",
                    "О, Господи, ето, този народ се покая; и те премахнаха от себе си бандата на Гадиантон, тъй че тя престана да съществува и скри своите тайни планове в земята.",
                    "И сега, о, Господи, заради това тяхно смирение, отвърни гнева Си и нека гневът Ти бъде укротен с унищожението на онези нечестиви човеци, които Ти вече унищожи.",
                    "О, Господи, отвърни гнева Си, да, свирепия Си гняв, и стори гладът да престане в тази земя.",
                    "О, Господи, вслушай се в мене и стори да стане според словата ми, и изпрати дъжд по лицето на земята, за да може тя да произведе плода си и зърното си в сезона на зърното.",
                    "О, Господи, Ти се вслуша в словата ми, когато казах: Нека да бъде глад, та морът от меча да секне; и знам, че и сега Ти ще се вслушаш в словата ми, защото Ти рече: Ако този народ се покае, Аз ще го пощадя.",
                    "Да, о, Господи, Ти виждаш, че те са се покаяли заради глада и мора, и унищожението, което ги сполетя.",
                    "И сега, о, Господи, отвърни гнева Си и провери отново дали те ще Ти служат. И ако е тъй, о, Господи, Ти можеш да ги благословиш според словата, които си изрекъл.",
                    "И стана така, че през седемдесет и шестата година Господ отвърна гнева Си от народа и стори, щото дъжд да падне върху земята, тъй че тя произведе плода си в плодния сезон. И стана така, че тя произведе зърно в зърнения си сезон.",
                    "И ето, людете се радваха и славеха Бога, и цялото лице на земята се беше изпълнило с ликуване, и те повече не търсеха да погубят Нефи, но го ценяха като велик пророк и Божий човек, имащ голяма власт и сила, дадени му от Бога.",
                    "И ето, Лехий, неговият брат, не остана ни най-малко по-назад от него, що се отнася до нещата, принадлежащи на праведността.",
                    "И стана така, че народът на Нефи започна отново да преуспява в страната и започна да застроява запустелите си места, и започнаха да се умножават и да се разпростират, чак докато покриха цялото лице на земята, както на север, тъй и на юг, от морето на запад, до морето на изток.",
                    "И стана така, че седемдесет и шестата година свърши в мир. И седемдесет и седмата година започна в мир; и църквата се разпростря по лицето на цялата земя; и по-голямата част от людете, както нефитите, тъй и ламанитите, принадлежаха към църквата; и те имаха изключително голям мир в страната; и тъй свърши седемдесет и седмата година.",
                    "И те имаха мир и през седемдесет и осмата година, с изключение на някои раздори относно точките на учението, което беше изложено от пророците.",
                    "И през седемдесет и деветата година започна да има много спорове. Но стана така, че Нефи и Лехий, и много от техните братя, които познаваха истинските точки на учението и ежедневно имаха много откровения, проповядваха на народа и сложиха край на техните спорове в същата тази година.",
                    "И стана така, че през осемдесетата година от управлението на съдиите над народа на Нефи имаше известен брой отцепници от народа на Нефи, които няколко години преди това бяха отишли при ламанитите и бяха взели върху си името на ламанитите, както и известен брой истински потомци на ламанитите, които бяха подтикнати към гняв от тях или от онези отцепници, и затова започнаха война срещу братята си.",
                    "И те се отдаваха на убийства и грабежи, след което се оттегляха назад в планините, в пустошта и в тайни места и се скриваха там, за да не могат да бъдат открити, като ежедневно техният брой се увеличаваше, тъй като имаше отцепници, които се присъединяваха към тях.",
                    "И тъй с времето, да, в продължение на не много години, те станаха извънредно голяма банда разбойници; и те издириха всички тайни планове на Гадиантон; и тъй те станаха разбойници на Гадиантон.",
                    "И сега, ето, тези разбойници правеха големи разорения, да, дори големи опустошения сред народа на Нефи, а също сред народа на ламанитите.",
                    "И стана така, че беше необходимо да се сложи край на това дело на унищожение; ето защо, изпратиха войска от силни воини в пустошта и по планинините, за да намерят тази банда разбойници и да ги унищожат.",
                    "Но ето, случи се, че в тази същата година те бяха отблъснати назад чак до собствените им земи. И тъй се свърши осемдесетата година от управлението на съдиите над народа на Нефи.",
                    "И стана така, че в началото на осемдесет и първата година те тръгнаха отново срещу тази банда разбойници и унищожиха мнозина; но те също бяха посетени с голямо унищожение.",
                    "И те отново бяха длъжни да напуснат пустошта и планините и да се приберат обратно в собствените си земи поради извънредно големия брой на тези разбойници, които плъзнаха из планините и в пустошта.",
                    "И стана така, че тъй свърши тази година. И разбойниците продължаваха да се увеличават и да стават силни, дотолкова, че предизвикваха цели войски на нефитите, също и на ламанитите; и те сториха голям страх да споходи народа по цялото лице на земята.",
                    "Да, защото те посетиха много части на земята и причиниха големи опустошения в тях; да, те убиха мнозина, а други откараха пленници в пустошта, да, и най-вече жените им и децата им.",
                    "Сега, това голямо зло, което сполетя людете заради техните беззакония, отново ги подтикна да си спомнят за Господа, техния Бог.",
                    "И тъй свърши осемдесет и първата година от управлението на съдиите.",
                    "И през осемдесет и втората година те започнаха отново да забравят Господа, техния Бог. И на осемдесет и третата година те започнаха да стават силни в беззаконие. И през осемдесет и четвъртата година те не се поправиха.",
                    "И стана така, че през осемдесет и петата година те ставаха все по-силни и по-силни в гордостта си и нечестието им се засилваше; и тъй те отново узряваха за унищожение.",
                    "И тъй свърши осемдесет и петата година."
                ]
            },
            {
                "url": "https://www.lds.org/scriptures/bofm/hel/12?lang=bul",
                "name": "Глава 12",
                "summary": [
                    "Човеците са непостоянни, безумни и бързи да вършат зло. Господ наказва своя народ. Нищожността на човеците е сравнена със силата Божия. В съдния ден човеците ще спечелят вечен живот или вечно осъждение. Около 6 г. пр. Хр."
                ],
                "verses": [
                    "И тъй, ние можем да видим колко са лъжливи и също колко са непостоянни сърцата на чедата човешки; да, ние можем да видим, че Господ в своята велика и безпределна добрина благославя и помага да преуспяват онези, които се уповават на Него.",
                    "Да, и ние можем да видим, че в същото време, когато Той прави народа Си да преуспява, да, и увеличава нивите им, стадата им и чердите им, и златото, и среброто, и всякакъв вид и род различни скъпоценности; и пощадява живота им, и ги избавя от ръцете на враговете им, като смекчава сърцата на враговете им, за да не им обявяват войни; да, и накрая правейки всичко това за благосъстоянието и щастието на Неговия народ, да, именно тогава те вкоравяват сърцата си и забравят Господа, техния Бог и потъпкват под нозете си Светия, да, и всичко това заради леснината си и своето извънредно голямо преуспяване.",
                    "И тъй, ние виждаме, че ако Господ не наказва народа Си с много страдания, да, ако не ги посещава със смърт и с ужас, и с глад, и с всякакъв вид напаст, те не биха си спомняли за Него.",
                    "О, колко безумни, колко суетни, колко зли и дяволски, колко бързи да вършат беззаконие и колко бавни да вършват добро са чедата човешки; да, колко бързо се вслушват в словата на лукавия и насочват сърцата си към празните светски неща!",
                    "Да, колко бързи да се издигат в гордост; да, колко бързи да се хвалят и вършат всякакъв вид беззаконие; и колко бавни са да си спомнят за Господа, техния Бог, и да дават ухо на Неговите съвети, да, колко бавни са да ходят в пътеките на мъдростта!",
                    "Да, ето, те не желаят Господ, техният Бог, Който ги сътвори, да ги управлява и да царува над тях; въпреки Неговата велика добрина и милостта Му към тях, те не считат съветите Му за нищо и не искат Той да им бъде водач.",
                    "О, колко голяма е нищожността на чедата човешки; да, те са даже по-нищожни от праха на земята.",
                    "Защото ето, прахът на земята се движи насам и натам и се разделя на части по заповед на нашия Велик и Вечен Бог.",
                    "Да, ето, от гласа Му се тресат и треперят хълмовете и планините.",
                    "И от силата на Неговия глас те се разпукват и изравняват, да, тъкмо като равнина.",
                    "Да, от силата на гласа Му цялата земя трепери.",
                    "Да, от силата на гласа Му основите се разклащат чак до самата среда.",
                    "Да, и ако Той каже на земята: Отмести се — тя е отместена.",
                    "Да, и ако Той каже на земята: Движи се обратно, за да може това да удължи деня с много часове, това е извършено.",
                    "И тъй, според Неговото слово земята се движи обратно и на човека се струва, че слънцето стои на едно място; да, и ето, това е тъй; защото сигурно е, че земята е тази, която се движи, а не слънцето.",
                    "И ето, ако Той каже също на водите на голямата бездна: Пресъхнете — това е извършено.",
                    "И ето, ако Той каже на тази планина: Вдигни се, ела тук и падни върху този град, за да бъде погребан — ето, това е извършено.",
                    "И ето, ако човек скрие съкровище в земята и Господ каже: Нека да бъде прокълнато поради беззаконието на този, който го скри — ето, то ще бъде прокълнато.",
                    "И ако Господ каже: Бъди проклето, тъй че никой човек да не те намери отсега нататък и навеки — ето, никой човек не ще го намери отсега нататък и навеки.",
                    "И ето, ако Господ каже на един човек: Поради твоите беззакония ти ще бъдеш проклет навеки — ще бъде извършено.",
                    "И ако Господ каже: Поради твоите безакония ти ще бъдеш отхвърлен от Моето присъствие — Той ще стори това да бъде така.",
                    "И горко на този, на когото Той ще каже това, защото то ще бъде за оногова, който върши беззаконие и той не може да бъде спасен; ето защо, по тази причина беше провъзгласено покаянието, за да могат човеците да бъдат спасени.",
                    "Ето защо, благословени са тези, които се покаят и се вслушват в гласа на Господа, техния Бог; защото това са тези, които ще бъдат спасени.",
                    "И дано Бог според Неговото велико съвършенство дари на човеците да бъдат доведени до покаяние и добри дела, за да бъдат възстановени от благодат към благодат според делата им.",
                    "И аз бих желал всички човеци да могат да бъдат спасени. Ние обаче четем, че в страшния и последен ден ще има някои, които ще бъдат изхвърлени, да, които ще бъдат отхвърлени от присъствието на Господа.",
                    "Да, които ще бъдат предадени на състояние на безкрайна окаяност, изпълнявайки словата, които казват: Онези, които са вършили добро, ще имат живот вечен; а онези, които са вършили зло, ще имат вечно проклятие. И тъй е. Амин."
                ]
            },
            {
                "url": "https://www.lds.org/scriptures/bofm/hel/13?lang=bul",
                "name": "Глава 13",
                "summary": [
                    "Самуил Ламанитът пророкува за унищожението на нефитите в случай, че не се покаят. Те и техните богатства са прокълнати. Те отхвърлят и убиват с камъни пророците, обкръжени са от демони и търсят щастие във вършенето на беззаконие. Около 6 г. пр. Хр."
                ],
                "verses": [
                    "И сега стана така, че през осемдесет и шестата година нефитите все още оставаха в нечестие, да, в голямо нечестие, докато ламанитите усърдно съблюдаваха да спазват заповедите Божии според закона на Моисей.",
                    "И стана така, че в тази същата година имаше един човек на име Самуил, ламанит, който пристигна в земята Зарахемла и започна да проповядва на людете. И стана така, че той проповядваше покаяние на людете в продължение на много дни, а те го прогониха и той щеше да се върне обратно в своята страна.",
                    "Но ето, гласът Господен дойде до него и му заповяда да се върне отново и да пророкува на людете всичко, което му идва в сърцето.",
                    "И стана така, че не му позволиха да влезе в града; ето защо, той отиде и се качи на градската стена, простря ръката си, издигна силно глас и започна да пророкува на народа всичко, което Господ беше вложил в сърцето му.",
                    "И той им каза: Ето, аз, Самуил, едни ламанит, изричам словата Господни, които Той вложи в сърцето ми; и ето, Той вложи в сърцето ми да кажа на този народ, че мечът на правосъдието е надвиснал над този народ и преди да изминат и четиристотин години, мечът на правосъдието ще се стовари върху този народ.",
                    "Да, тежко унищожение очаква този народ и то със сигурност ще споходи този народ, и нищо не може да спаси този народ освен покаянието и вярата в Господа Исуса Христа, Който ще дойде със сигурност на този свят и ще изстрада много неща, и ще бъде убит заради своя народ.",
                    "И ето, ангел Господен ми го изяви и донесе благовестие за душата ми. И ето, изпратен съм при вас, за да го изявя и на вас, за да можете да имате и вие благовестие; но ето, вие не пожелахте да ме приемете.",
                    "Ето защо, тъй рече Господ: Поради коравосърдечието на народа на нефитите, освен ако те не се покаят, Аз ще оттегля от тях словото Си и ще им отнема Духа Си, и не ще ги търпя повече, и ще обърна сърцата на техните братя против тях.",
                    "И четиристотин години няма да са изминали, когато Аз ще сторя те да бъдат поразени; да, ще ги посетя с меч и с глад, и с мор.",
                    "Да, Аз ще ги посетя в свирепия Си гняв и тези от четвъртото поколение на враговете ви, които ще живеят, ще видят пълното ви унищожение; и това ще стане със сигурност, освен ако не се покаете, казва Господ; и тези от четвъртото поколение ще ви посетят с унищожение.",
                    "Но ако вие се покаете и се върнете при Господа, вашия Бог, Аз ще отвърна гнева Си, каза Господ; да, тъй рече Господ, благословени са тези, които ще се покаят и обърнат към Мене, но горко на оногова, който не се покайва.",
                    "Да, горко на този велик град Зарахемла; защото ето, заради праведните той е запазен; да, горко на този велик град, защото виждам, казва Господ, че има мнозина, да, дори по-голямата част от този велик град, които ще вкоравят сърцата си против Мене, казва Господ.",
                    "Но благословени са онези, които се покаят, защото тях ще пощадя. Но ето, ако не бяха праведните в този велик град, ето, Аз щях да заповядам да слезе огън от небето и да го унищожи.",
                    "Но ето, заради праведните той е пощаден. Но ето, идва времето, казва Господ, когато вие ще прогоните праведните от средата си и тогава ще бъдете узрели за унищожение; да, горко на този велик град заради нечестието и мерзостите, които са в него.",
                    "Да, и горко на град Гедеон заради нечестието и мерзостите, които са в него.",
                    "Да, и горко на всички градове в земята наоколо, които се притежават от нефитите, заради нечестието и мерзостите, които са в тях.",
                    "И ето, проклятие ще сполети страната, казва Господ на Силите, заради людете, които са в страната, да, заради тяхното нечестие и мерзостите им.",
                    "И ще стане така, казва Господ на Силите, да, нашият велик и истински Бог, че който скрие съкровища в земята, не ще ги намери повече поради голямото проклятие на земята, освен ако той не е праведен човек и ги не скрие в Господа.",
                    "Защото Аз желая, казва Господ, те да крият съкровищата си в Мене; и проклети да бъдат онези, които не скриват съкровищата си в Мене; защото никой, освен праведните, не крие съкровищата си в Мене; и онзи, който не скрие съкровищата си в Мене, проклет е той, а също и съкровището му и никой не ще го намери поради проклятието на земята.",
                    "И денят ще дойде, когато те ще скрият съкровищата си, защото насочиха сърцата си към богатството; и защото са насочили сърцата си към богатството си, те ще скрият съкровищата си, когато побегнат пред враговете си; и защото те не ще го скрият в Мене, проклети да бъдат, а също и съкровищата им, и в този ден те ще бъдат поразени, казва Господ.",
                    "Ето, вие, людете на този велик град, вслушайте се в словата ми; да, вслушайте се в словата, които казва Господ; понеже ето, Той казва, че вие сте проклети поради богатствата си, а вашите богатства са проклети, защото вие насочихте сърцата си към тях и не се вслушахте в словата на Оногова, Който ви ги даде.",
                    "Вие не си спомняте Господа, вашия Бог за нещата, с които ви е благословил, но винаги си спомняте за богатствата си и то не за да благодарите за тях на Господа, вашия Бог; да, сърцата ви не са обърнати към Господа, а са изпълнени с голяма гордост, дори до самохвалство и до голяма надутост, зависти, спорове, злоба, преследвания, убийства и всякакъв вид беззакония.",
                    "Поради тази причина Господ Бог стори проклятие да падне върху земята и върху богатствата ви и всичко това поради вашите беззакония.",
                    "Да, горко на този народ поради времето, което настъпи, когато прогонвате пророците и се подигравате с тях, и ги замеряте с камъни, и ги убивате, и вършите всякакъв вид беззаконие срещу тях, тъкмо както правеха онези в древността.",
                    "И сега, като говорите, казвате: Ако дните ни бяха по времето на бащите ни от древността, ние нямаше да убиваме пророците; ние нямаше да ги замерваме с камъни и нямаше да ги прогонваме.",
                    "Но ето, вие сте по-лоши от тях; защото тъй както жив е Господ, ако някой пророк дойде между вас и ви извести словото Господне, което свидетелства за греховете и беззаконията ви, вие му се гневите, прогонвате го и търсите всякакъв вид средства да го унищожите; да, вие ще кажете, че той е лъжлив пророк и че е грешник, и че е от дявола, защото свидетелства, че делата ви са зли.",
                    "Но ето, ако между вас дойде човек и каже: Направете това и няма беззаконие; направете онова и вие не ще страдате; да, ако той ви каже: Следвайте гордостта на сърцата си, да, следвайте гордостта на очите си и правете всичко, което сърцето ви поиска, и ако човек дойде сред вас и рече това, вие ще го приемете и ще кажете, че е пророк.",
                    "Да, вие ще го издигнете и ще му дадете от имуществото си, ще му дадете от златото си и от среброто си, и ще го облечете в скъпи одежди; защото ще ви говори ласкателни слова и ще ви казва, че всичко е наред, затова вие не ще намерите вина в него.",
                    "О, вие, нечестиво и извратено поколение; вие, закоравели и коравовратни люде, колко време мислите, че Господ ще ви търпи? Да, докога ще се оставяте да бъдете водени от безумни и слепи водачи? Да, докога ще предпочитате тъмнината пред светлината?",
                    "Да, ето, гневът Господен е разпален вече срещу вас, ето, Той прокле земята заради вашето беззаконие.",
                    "И ето, идва времето, когато Той ще прокълне богатствата ви, тъй че да станат хлъзгави и вие да не можете да ги задържите; и в дните на бедността си да не можете да ги запазите.",
                    "И в дните на бедността си ще призовете Господа; но напразно ще призовавате, защото вашето опустошение вече е дошло над вас и унищожението ви е сторено сигурно; и тогава вие ще плачете и ще ридаете в този ден, казва Господ на Силите. И тогава ще се оплаквате и ще речете:",
                    "О, да бях се покаял и да не бях убивал пророците, да не бях ги замерял с камъни и прогонил. Да, в този ден вие ще кажете: О, ако си бяхме спомнили за Господа, нашия Бог в деня, когато Той ни даде нашите богатства, тогава те нямаше да станат хлъзгави, та да ги загубим; защото ето, богатствата ни ни напуснаха.",
                    "Ето, ние слагаме тука сечиво и на другия ден то е изчезнало; и ето, мечовете са ни взети в деня, когато ги потърсихме за битка.",
                    "Да, ние скрихме съкровищата си и те ни се изплъзнаха заради проклятието на земята.",
                    "О, ако се бяхме покаяли в този ден, когато словото Господне дойде към нас; защото ето, земята е прокълната и всички неща са станали хлъзгави, и не можем да ги задържим.",
                    "Ето, ние сме заобиколени от демони, да, заобиколени сме от ангелите на този, който търси да унищожи душите ни. Ето, нашите беззакония са големи. О, Господи, не може ли да отвърнеш гнева Си от нас? Ето, тъй ще говорите в тези дни.",
                    "Но ето, дните на вашето изпитание преминаха; вие отлагахте деня на вашето спасение, докато не стана безвъзвратно късно и вашето унищожение е сигурно; да, защото във всичките дни на живота си вие търсихте онова, което не можете да получите; и вие търсехте щастие във вършенето на беззаконие, което е противно на естеството на тази праведност, която е в нашия велик и Вечен Глава!",
                    "О, вие, люде на страната, да бяхте се вслушали в словата ми! Аз се моля гневът Господен да се отвърне от вас, вие да се покаете и да бъдете спасени!"
                ]
            },
            {
                "url": "https://www.lds.org/scriptures/bofm/hel/14?lang=bul",
                "name": "Глава 14",
                "summary": [
                    "Самуил предсказва светлина през нощта и появата на нова звезда при Рождеството Христово. Христос изкупва людете от телесна и духовна смърт. Знаменията за неговата смърт включват три дни тъмнина, разпадане на канари и големи природни катаклизми. Около 6 г. пр. Хр."
                ],
                "verses": [
                    "И сега стана така, че Самуил Ламанитът пророкуваше още много други неща, които не могат да бъдат записани.",
                    "И ето, той им каза: Ето, давам ви знамение; защото ще минат още пет години и ето, тогава идва Синът Божий, за да изкупи всички онези, които ще повярват в Неговото име.",
                    "И ето, това ще ви дам за знамение за времето на Неговото пришествие: защото ето, ще има големи светлини в небесата, дотолкова, че през нощта преди пришествието Му няма да се стъмни, тъй че на човек ще му се струва като че ли е ден.",
                    "Ето защо, ще има един ден и една нощ, и един ден, които ще са като един ден без нощ; и това ще ви бъде като знамение, защото вие ще познаете по изгрева на слънцето и също по неговия залез, затова ще знаете със сигурност, че има два дена и една нощ; при все това през нощта няма да се стъмни; и тя ще бъде нощта преди Неговото рождество.",
                    "И ето, ще изгрее нова звезда, такава, каквато никога не сте виждали; и това също ще ви бъде като знамение.",
                    "И ето, това не е всичко, ще има много други знамения и изумления на небето.",
                    "И ще стане така, че вие всички ще бъдете толкова учудени и изумени, тъй че ще паднете на земята.",
                    "И ще стане така, че всеки, който повярва в Сина Божий, същият ще има вечен живот.",
                    "И ето, тъй Господ ми заповяда чрез Неговия ангел: да дойда и да ви кажа всичко това; да, Той ми заповяда да ви пророкувам за тези неща; да, Той ми рече: Призови този народ: Покайте се и пригответе пътя Господен.",
                    "И сега, защото съм ламанит и защото ви казах тези слова, които Господ ми заповяда и защото те са сурови и са срещу вас, вие се гневите на мен и се опитвате да ме унищожите, и ме прогонихте от средата си.",
                    "И вие ще чуете словата ми, понеже с тази цел аз възлязох на стените на този град, за да можете да чуете и узнаете за възмездията Божии, които ви очакват заради беззаконията ви, а също и за да можете да научите условията на покаянието.",
                    "И за да можете да научите също и за пришествието на Исуса Христа, Синът Божий, Бащата на небето и на земята, Творецът на всички неща от началото; и за да познаете знаменията за Неговото пришествие, тъй че да повярвате в Неговото име.",
                    "И ако повярвате в Неговото име, вие ще се покаете за всичките си грехове, та с това да може да имате опрощение за тях чрез Неговите заслуги.",
                    "И ето, аз ще ви дам едно друго знамение, да, знамение за Неговата смърт.",
                    "Защото ето, Той наистина ще трябва да умре, за да може да дойде спасението; да, тъй подобава Нему и тъй трябва, за да се осъществи възкресението на мъртвите, та тъй човеците да може да бъдат доведени в присъствието Господне.",
                    "Да, ето тази смърт осъществява възкресението и изкупва цялото човечество от първата смърт — духовната смърт; защото цялото човечество чрез падението на Адам, бидейки отхвърлено от присъствието Господне, бе смятано за мъртво и според тленните неща, и според духовните неща.",
                    "Но ето, възкресението на Христа изкупва човечеството, да, тъкмо цялото човечество, и го отвежда обратно в присъствието Господне.",
                    "Да, и то осъществява условието за покаяние, тъй че всеки, който се покае, не ще бъде отсечен и хвърлен в огъня; но който не се покае, ще бъде отсечен и хвърлен в огъня; и него отново го сполетява духовната смърт, да, втората смърт, защото те отново са отхвърлени според нещата, принадлежащи на праведността.",
                    "Ето защо, покайте се, покайте се, да не би като знаете тези неща и не ги вършите, да се оставите да попаднете под осъждане и да си докарате тази втора смърт.",
                    "Но ето, както ви казах относно едно друго знамение, знамението за Неговата смърт, ето, в този ден, в който Той ще изстрада смъртта, слънцето ще бъде затъмнено и ще откаже да ви даде светлината си, също луната и звездите; и няма да има светлина по лицето на тази земя тъкмо от времето, когато Той ще изстрада смъртта в продължение на три дена до времето, когато Той ще се вдигне от мъртвите.",
                    "Да, по времето, когато Той предаде дух, в продължение на много часове ще има гръмотевици и светкавици и земята ще се разтърсва и трепери; и канарите, които са по лицето на тази земя, които са и отгоре, и отдолу на земята, за които вие знаете, че сега са цели, или в по-голямата част са една твърда маса, ще бъдат разбити.",
                    "Да, те ще се разцепят на две и винаги след това ще бъдат намирани с ръбове и с пукнатини като отломки по лицето на цялата земя, да, и отгоре на земята, и отдолу.",
                    "И ето, ще има големи бури и много планини ще бъдат снишени като долини, и ще има много места, които сега се наричат долини, които ще станат планини, чиято височина е голяма.",
                    "И много друмове ще бъдат разбити, и много градове ще запустеят.",
                    "И много гробове ще се отворят и ще предадат много от мъртвите си; и много светии ще се явят на мнозина.",
                    "И ето, така ми е говорил ангелът; защото той ми каза, че ще има светкавици и гръмотевици в продължение на много часове.",
                    "И той ми каза, че докато траят гръмотевиците, светкавиците и бурята, че тези неща ще станат и че мрак ще покрива лицето на цялата земя в продължение на три дена.",
                    "И ангелът ми каза, че мнозина ще видят и по-велики неща от тези, с цел да могат да повярват, че тези знамения и тези изумления ще станат по лицето на цялата тази земя, с цел да няма никаква причина за неверие между чедата човешки.",
                    "И това с цел щото да могат всички, които повярват, да бъдат спасени и всички, които не желаят да повярват, да може да ги споходи справедливо възмездие; и още, ако те са осъдени, те самите ще са си навлекли своето собствено възмездие.",
                    "И сега, помнете, помнете, братя мои, че всеки, който погива, погива за себе си; и всеки, който върши беззаконие, за себе си го върши; понеже ето, вие сте свободни, разрешено ви е да действате за самите себе си; защото ето, Бог ви е дал знание и ви е направил свободни.",
                    "Той ви е дал да можете да различавате доброто от злото, Той ви е дал да можете да избирате живота или смъртта; и вие можете да вършите добро и да бъдете възстановени към онова, което е добро или това, което е добро, да ви бъде възстановено; или можете да вършите зло и това, което е зло, да ви бъде възстановено."
                ]
            },
            {
                "url": "https://www.lds.org/scriptures/bofm/hel/15?lang=bul",
                "name": "Глава 15",
                "summary": [
                    "Господ наказва нефитите, защото ги обича. Обърнатите ламанити са непоколебими и постоянни във вярата. В последните дни Бог ще бъде милостив към ламанитите. Около 6 г. пр. Хр."
                ],
                "verses": [
                    "И сега, мои възлюбени братя, ето, аз ви заявявам, че ако вие не се покаете, домовете ви ще запустеят.",
                    "Да, ако вие не се покаете, жените ви ще имат голяма причина да ридаят в деня, когато ще кърмят; защото вие ще се опитате да бягате, но не ще имате убежище; да, и горко на тези, които ще бъдат непразни с дете, защото те ще бъдат натежали и не ще могат да бягат; ето защо, те ще бъдат стъпкани и ще бъдат оставени да погинат.",
                    "Да, горко на този народ, който се нарича народът на Нефи, освен ако не се покае, когато види всички тези знамения и всички тези изумления, които ще му бъдат показани; защото ето, той беше избран народ Господен; да, Той обичаше народа на Нефи и го наказа; в дните на беззаконията му Той го наказа, защото го обичаше.",
                    "Но ето, мои братя, Той мразеше ламанитите, защото делата им непрестанно бяха зли и това поради беззаконието на преданието на бащите им. Но ето, спасението ги споходи чрез проповедите на нефитите и с тази цел Господ удължи дните им.",
                    "И аз бих желал да видите, че по-голямата част от тях са в пътя на дълга си, ходят благоразумно пред Бога и съблюдават да спазват заповедите Му и повеленията Му, и разпоредбите Му според закона на Моисей.",
                    "Да, аз ви казвам, че по-голямата част от тях го правят и се стремят с неуморно усърдие да доведат останалата част от своите братя до знанието за истината; ето защо, мнозина се присъединяват ежедневно към техния брой.",
                    "И ето, вие самите знаете, защото бяхте свидетели, че всички тези, които са доведени до знанието за истината и до знанието за нечестивите и мерзки предания на бащите си, и започнаха да вярват в светите писания, да, и в пророчествата на светите пророци, които са написани и които ги доведоха до вяра в Господа и до покаяние, които вяра и покаяние извършиха промяна в сърцата им;",
                    "ето защо, всички онези, които са дошли до това, вие го знаете от вас самите, са непоколебими и постоянни във вярата и в това, с което бяха сторени свободни.",
                    "И вие знаете също, че те заровиха оръжията си за война и се страхуват да ги вдигнат, за да не би по някакъв начин да съгрешат; да, можете да видите, че те се страхуват да не съгрешат, защото ето, те ще се оставят да бъдат потъпкани и избити от враговете си, но няма да вдигнат мечовете си срещу тях и това поради вярата им в Христа.",
                    "И сега, заради постоянството им, затова, че вярват в това, в което вярват, заради тяхната непоколебимост, след като веднъж са били озарени, ето, Господ ще ги благослови и ще удължи дните им, въпреки беззаконието им.",
                    "Да, даже и ако те да зачезнат в неверие, Господ ще удължи дните им, докато дойде времето, за което бащите ни са говорели, а също и пророка Зенос и много други пророци, относно възстановяването на нашите братя ламанитите отново в знанието за истината.",
                    "Да, аз ви казвам, че в последното време обещанията Господни ще бъдат предназначени и за нашите братя ламанитите; и въпреки многото страдания, които те ще понесат, и макар че ще бъдат гонени насам-натам по лицето на земята, и ще бъдат преследвани, и ще бъдат поразявани и разпръсвани надалеч, без да имат място за убежище, Господ ще бъде милостив към тях.",
                    "И това е според пророчеството, че те отново ще бъдат доведени до истинското знание, което е знанието за техния Изкупител и техния велик и истински пастир и ще бъдат зачислени между Неговите овце.",
                    "Ето защо, аз ви казвам, че за тях ще бъде по-добре, отколкото за вас, освен ако не се покаете.",
                    "Защото ето, ако могъщите дела, които бяха показани на вас, им бяха показани на тях, да, на тях, които чезнеха в неверие заради преданията на своите бащи, вие самите щяхте да видите, че те никога нямаше да чезнат отново в неверие.",
                    "Ето защо, казва Господ: Аз няма да ги унищожа напълно, но ще направя така, че в деня на Моята премъдрост те ще се върнат отново при Мене, казва Господ.",
                    "И сега, ето, тъй казва Господ относно народа на нефитите: Ако те не се покаят и не съблюдават да изпълняват волята Ми, Аз ще ги унищожа напълно, казва Господ, поради неверието им, въпреки многото могъщи дела, които извърших сред тях. И както е сигурно, че жив е Господ, тъй и тези неща ще станат, казва Господ."
                ]
            },
            {
                "url": "https://www.lds.org/scriptures/bofm/hel/16?lang=bul",
                "name": "Глава 16",
                "summary": [
                    "Нефитите, повярвали на Самуил, са кръстени от Нефи. Самуил не може да бъде убит от стрелите и камъните на непокаялите се нефити. Някои вкоравяват сърцата си, а други виждат ангели. Невярващите казват, че не е разумно да се вярва в Христа и в Неговото пришествие в Ерусалим. Около 6–1 г. пр. Хр."
                ],
                "verses": [
                    "И сега стана така, че имаше мнозина, които чуха словата на Самуил Ламанита, които той изрече от градските стени. И всички онези, които повярваха в словото му, отидоха и потърсиха Нефи; и когато дойдоха и го намериха, те му изповядаха греховете си, без да отричат нищо и пожелаха да бъдат кръстени в Господа.",
                    "Но всички онези, които не повярваха в словата на Самуил, му се разгневиха и започнаха да хвърлят камъни по него, тъй както беше на стената; и мнозина изстреляха стрели по него, докато той стоеше върху стената; но Духът Господен беше с него, тъй че те не можаха да го ударят нито с камъните си, нито със стрелите си.",
                    "И сега, когато видяха, че не могат да го ударят, мнозина повярваха в словата му и отидоха при Нефи, за да бъдат кръстени.",
                    "Защото ето, Нефи кръщаваше и пророкуваше, и проповядваше, възвестяваше покаяние на народа, показваше знамения и изумления, вършеше чудеса сред народа, за да знаят, че Христос трябва да дойде скоро;",
                    "казваше им за нещата, които трябва скоро да станат, та да могат те да узнаят и да помнят в деня на тяхното изпълнение, че са им били сторени знайни предварително, с цел те да могат да повярват; ето защо, всички тези, които повярваха в словата на Самуил, отидоха при него да се кръстят, защото те идваха, покайвайки се и изповядвайки своите грехове.",
                    "Но по-голямата част от тях не повярваха в словата на Самуил; ето защо, когато видяха, че не могат да го ударят с камъните и със стрелите си, те се развикаха на своите военачалници, казвайки: Хванете този човек и го вържете, защото в него има дявол; и поради силата на дявола, който е в него, ние не можем да го ударим с нашите камъни и нашите стрели; затова хванете го, вържете го и го махнете оттук.",
                    "И когато отидоха да сложат ръка върху него, ето, той се хвърли от стената и избяга от земите им, да, тъкмо в страната си, където започна да проповядва и да пророкува на собствения си народ.",
                    "И ето, никога не се чу повече за него сред нефитите; и такива бяха делата на людете.",
                    "И тъй свърши осемдесет и шестата година от управлението на съдиите над народа на Нефи.",
                    "И тъй свърши също и осемдесет и седмата година от управлението на съдиите, като по-голямата част от людете останаха в своята гордост и нечестие, а по-малката част ходеше благоразумно пред Бога.",
                    "Такова беше положението и през осемдесет и осмата година от управлението на съдиите.",
                    "И през осемдесет и деветата година от управлението на съдиите нямаше ни най-малка промяна в делата на народа с изключение на това, че людете започнаха още повече да закоравяват в беззаконието си и все повече и повече да правят неща, противни на заповедите Божии.",
                    "Но стана така, че през деветдесетата година от управлението на съдиите големи знамения бяха дадени на людете, а също и чудеса; и словата на пророците започнаха да се изпълняват.",
                    "И ангели се явиха на човеците, на мъдреците, и им изявиха благовестие на голяма радост; тъй през тази година писанията започнаха да се изпълняват.",
                    "Въпреки това, людете започнаха да вкоравяват сърцата си, да, всички, с изключение на най-вярващата част от тях, както от нефитите, тъй и от ламанитите; и те започнаха да се осланят на собствените си сили и собствената си мъдрост, казвайки:",
                    "От толкова много неща може и да са познали вярно за някои; но ето, ние знаем, че всички тези велики и чудни дела, за които се говори, не могат да се случат.",
                    "И започнаха да разискват и да спорят помежду си, казвайки:",
                    "Не е разумно такова същество като Христос да дойде; и ако това е така, и ако Той е Синът Божий, Баща на небето и на земята, както е било казано, защо Той да не се покаже и на нас, както на тези, които ще бъдат в Ерусалим?",
                    "Да, защо да не се покаже Той и в тази земя, както в Ерусалимската?",
                    "Но ето, ние знаем, че това е нечестиво предание, предадено от бащите ни, за да ни накарат да повярваме в някакво велико и чудно нещо, което трябвало да се сбъдне, но не между нас, а в една много далечна земя, земя, която не познаваме; ето защо, тъй те могат да ни държат в невежество, защото ние не можем да видим със собствените си очи дали всичко това е истинно.",
                    "И чрез лукавството и мистериозните изкуства на лукавия те вършат някакво велико тайнство, което ние не можем да разберем и което ще ни унижи да бъдем слуги на словата им, а също и слуги на самите тях, защото ние зависим от тях, за да ни поучават със словото; и тъй те ще ни държат в невежество във всичките дни на живота ни, ако им се предадем.",
                    "И много други неща си въобразяваха людете в сърцата си, които бяха безумни и празни; и те бяха много разстроени, защото Сатана ги подтикваше да вършат беззаконие непрестанно; да, той ходеше наоколо и разпространяваше слухове и раздори по цялото лице на земята, та да може да вкорави сърцата на людете против всичко, което е добро и против това, което трябваше да стане.",
                    "И въпреки знаменията и изумленията, които бяха извършени сред народа Господен, и въпреки многото чудеса, които те извършиха, Сатана напълно завладя сърцата на людете по цялото лице на земята.",
                    "И тъй свърши деветдесетата година от управлението на съдиите над народа на Нефи.",
                    "И тъй свърши книгата на Еламан, според летописа на Еламан и синовете му."
                ]
            }
        ],
        "summary": [
            "Разказ за нефитите. Техните войни и раздори, и техните разногласия. А също и пророчествата на много свети пророци преди пришествието на Христа, според летописите на Еламан, син на Еламан, а също и според летописите на неговите синове, чак до пришествието на Христа. И също много от ламанитите са обърнати. Разказ за тяхното обръщане. Разказ за праведността на ламанитите и за нечестието и мерзостите на нефитите, според летописа на Еламан и неговите синове чак до пришествието на Христа, който летопис е наречен Книгата на Еламан, и тъй нататък."
        ],
        "text": null
    },
    {
        "url": "https://www.lds.org/scriptures/bofm/3-ne?lang=bul",
        "id": "3-ne",
        "full_localized_name": "3 Нефи",
        "has_chapters": true,
        "chapters": [
            {
                "url": "https://www.lds.org/scriptures/bofm/3-ne/1?lang=bul",
                "name": "Глава 1",
                "summary": [
                    "Нефи, синът на Еламан, напуска страната, а синът му Нефи води летописите. Въпреки изобилието от знамения и изумления, нечестивите планират да избият праведните. Настъпва нощта на рождеството Христово. Знамението е дадено, изгрява нова звезда. Лъжите и измамите се увеличават, а Гадиантоновите разбойници избиват мнозина. Около 1–4 г. от Хр."
                ],
                "verses": [
                    "Сега стана така, че беше изтекла деветдесет и първата година и се изпълниха шестстотин години от времето, когато Лехий напусна Ерусалим; това беше в годината, когато Лахонеус беше върховен съдия и управител на страната.",
                    "И Нефи, синът на Еламан, беше заминал от земята Зарахемла, като даде поръчение на своя син Нефи, който бе неговият най-голям син, относно плочите от пиринч и всичките водени летописи, както и всички онези неща, пазени като свещени от заминаването на Лехий от Ерусалим.",
                    "Тогава той напусна страната и къде отиде, никой човек не знае; а синът му Нефи водѝ летописите вместо него, да, летописа на този народ.",
                    "И стана така, че в началото на деветдесет и втората година, ето, пророчествата на пророците започнаха да се изпълняват все повече и повече; защото започнаха да стават още по-велики знамения и по-велики чудеса между людете.",
                    "Но имаше някои, които започнаха да казват, че е вече минало времето за сбъдване на словата, изречени от Самуил Ламанита.",
                    "И те започнаха да ликуват над братята си, казвайки: Ето на, мина вече времето и словата на Самуил не се изпълниха; тъй че радостта ви и вярата ви относно това бяха напразни.",
                    "И стана така, че те надигнаха голяма врява из цялата страна; и людете, които вярваха, започнаха много да се наскърбяват да не би някак си тези неща, които бяха изречени, да не могат да се сбъднат.",
                    "Но ето, те очакваха непоколебимо този ден и тази нощ, и следващия ден, които трябваше да бъдат като един ден като че ли без нощ, че да могат да узнаят, че вярата им не е била напразно.",
                    "Сега стана така, че беше определен ден от невярващите, в който всички вярващи в тези предания щяха да бъдат предадени на смърт, ако не се сбъднеше знамението, дадено от пророка Самуил.",
                    "Сега стана така, че когато Нефи, синът на Нефи, видя това нечестие на народа си, сърцето му беше извънредно наскърбено.",
                    "И стана така, че той излезе и коленичи на земята, като призова усърдно своя Бог в полза на народа си, да, точно на онези, които бяха на път да бъдат унищожени заради вярата им в преданието на техните бащи.",
                    "И стана така, че той умоляваше усърдно Господа целия този ден; и ето, гласът Господен дойде до него, казвайки:",
                    "Вдигни главата си и се окуражи; защото ето, времето наближи и тази нощ ще бъде дадено знамението, и утре идвам в света, за да му покажа, че ще изпълня всичко, което сторих да бъде изречено чрез устата на Моите свети пророци.",
                    "Ето, Аз идвам при своите си, за да изпълня всички неща, които възвестих на чедата човешки от основаването на света, и да изпълня волята и на Отца, и на Сина: на Отца заради Мене, и на Сина заради Моята плът. И ето, времето наближи и тази нощ ще бъде дадено знамението.",
                    "И стана така, че словата, дошли до Нефи, бяха изпълнени според както бяха казани; защото ето, при залязването на слънцето не настъпи тъмнина; и людете започнаха да се учудват, защото не ставаше тъмно с настъпването на нощта.",
                    "И имаше мнозина, които не бяха повярвали в словата на пророците и които паднаха на земята и станаха като мъртви, защото те знаеха, че великият план за унищожение, който бяха скроили за вярващите в словата на пророците, се беше осуетил; защото знамението, което е било дадено, вече наближаваше.",
                    "И започнаха да разбират, че Синът Божий трябва скоро да се яви; да, накрая всичките люде по лицето на цялата земя от запад до изток, както в земята на север, тъй и в земята на юг, бяха тъй извънредно учудени, че паднаха на земята.",
                    "Защото те знаеха, че пророците бяха свидетелствали за тези неща в продължение на много години и че знамението, което е било дадено, вече наближава; и те започнаха да се страхуват поради беззаконието си и неверието си.",
                    "И стана така, че нямаше тъмнина през цялата тази нощ, а беше толкова светло, като че бе пладне. И стана така, че слънцето изгря отново на сутринта, според своя присъщ ред; и те разбраха, че това е денят, когато Господ трябваше да се роди, поради знамението, което е било дадено.",
                    "И всичко беше станало, да, всички неща, и най-дребните, според словата на пророците.",
                    "И стана така, че също се появи и една нова звезда според словото.",
                    "И стана така, че оттогава нататък Сатана започна да изпраща лъжи сред людете, за да вкорави сърцата им, с цел те да не могат да повярват в тези знамения и изумления, които бяха видели; но въпреки тези лъжи и измами, по-голямата част от людете повярваха и бяха обърнати към Господа.",
                    "И стана така, че Нефи тръгна сред людете, а също и мнозина други, като кръщаваха в знак на покаяние, с което имаше голямо опрощение на греховете. И тъй людете отново имаха мир в страната.",
                    "И нямаше раздори, с изключение на неколцина, които започнаха да проповядват, като се стараеха да доказват чрез писанията, че повече не е нужно да се съблюдава законът на Моисей. И те се заблуждаваха в това, неразбирайки писанията.",
                    "Но стана така, че те скоро бяха обърнати и бяха убедени в грешката, в която бяха изпаднали, защото им беше възвестено, че законът не е още изпълнен и че той трябва да се изпълни във всяка частица; да, словото дойде до тях, че той трябва да се изпълни; да, нито една точка или чертичка не трябва да се отмине, докато всичко не се изпълни; ето защо, същата тази година те бяха доведени до знание за заблудата си и изповядаха грешките си.",
                    "И тъй премина деветдесет и втората година, като донесе благовестие на людете поради знаменията, които станаха съгласно пророческите слова на всички свети пророци.",
                    "И стана така, че деветдесет и третата година премина също в мир, освен за Гадиантоновите разбойници, които живееха по планините и тормозеха страната; защото техните твърдини и скривалища бяха тъй укрепени, че людете не можеха да ги надвият; и затова те извършваха много убийства и правеха големи кланета сред людете.",
                    "И стана така, че през деветдесет и четвъртата година те започнаха да се увеличават в голяма степен, защото имаше много отцепници от нефитите, които избягаха при тях, и това причини много скръб на онези нефити, които останаха в страната.",
                    "И имаше причина за много скръб и сред ламанитите; понеже ето, те имаха много деца, които растяха и узряваха, ставаха самостоятелни и биваха подвеждани от лъжите и ласкателните слова на някои зорамити да се присъединят към онези Гадиантонови разбойници.",
                    "И тъй ламанитите бяха също наскърбени и започнаха да намаляват във вярата и праведността си поради нечестието на подрастващото поколение."
                ]
            },
            {
                "url": "https://www.lds.org/scriptures/bofm/3-ne/2?lang=bul",
                "name": "Глава 2",
                "summary": [
                    "Нечестието и мерзостите между людете се увеличават. Нефитите и ламанитите се обединяват, за да се защищават срещу Гадиантоновите разбойници. Обърнатите ламанити стават бели и са наречени нефити. Около 5–16 г. от Хр."
                ],
                "verses": [
                    "И стана така, че тъй измина също и деветдесет и петата година, а людете започнаха да забравят чутите от тях знамения и изумления и започнаха да се учудват все по-малко и по-малко на знамение или изумление от небесата дотолкова, че те започнаха да стават коравосърдечни и умозаслепени и започнаха да не вярват на нищо, което бяха чули и видели,",
                    "въобразявайки си празни неща в сърцата си, че били извършени от човеци и чрез силата на дявола, за да подведат и измамят сърцата на людете. Тъй Сатана завладя отново сърцата на людете дотолкова, че заслепи очите им и ги склони да вярват, че учението за Христа е безумно и празно нещо.",
                    "И стана така, че людете започнаха да стават силни в нечестието и мерзостите си; и те не вярваха, че ще има дадени повече знамения или изумления; и Сатана ходеше наоколо, отклонявайки хорските сърца, изкушавайки ги и поощрявайки ги да вършат голямо нечестие в страната.",
                    "И тъй измина деветдесет и шестата година; и също деветдесет и седмата година; и също деветдесет и осмата година; и също деветдесет и деветата година.",
                    "И сто години бяха изминали от дните на Мосия, който бе цар на народа на нефитите.",
                    "И шестстотин и девет години бяха изминали, откакто Лехий напусна Ерусалим.",
                    "И девет години бяха изминали от времето, когато бе дадено знамението, за което бе говорено от пророците, че Христос ще дойде в света.",
                    "Сега, нефитите започнаха да смятат тяхното време от момента, когато бе дадено знамението или от пришествието на Христа; и тъй, девет години бяха изминали.",
                    "И Нефи, който беше бащата на Нефи, който имаше отговорността за летописите, не се върна в земята Зарахемла и не можа да бъде намерен никъде из цялата страна.",
                    "И стана така, че людете продължаваха да живеят в нечестие, въпреки многото проповеди и пророчества, които им бяха изпратени; тъй измина също и десетата година; и единадесетата година също измина в беззаконие.",
                    "И стана така, че през тринадесетата година настанаха войни и раздори из цялата страна; защото Гадиантоновите разбойници бяха станали толкова многобройни и бяха избили толкова много люде, и бяха опустошили толкова много градове, и бяха разпространили толкова много смърт и зверства из цялата страна, че се наложи целият народ — както нефитите, тъй и ламанитите, да вдигнат оръжия срещу тях.",
                    "Ето защо, всички ламанити, които се бяха обърнали към Господа, се присъединиха към своите братя нефитите и бяха заставени заради безопасността на живота си и на жените си, и на децата си, да вдигнат оръжия срещу тези Гадиантонови разбойници, да, и също за да запазят правата си, привилегиите на църквата и богослужението си, и свободата си, и независимостта си.",
                    "И стана така, че преди да бяха изминали тези тринадесет години, нефитите бяха застрашени от пълно унищожение поради тази война, която беше станала извънредно жестока.",
                    "И стана така, че онези ламанити, които се бяха присъединили към нефитите, бяха причислени към нефитите.",
                    "И проклятието им бе снето от тях, и тяхната кожа стана бяла като тази на нефитите.",
                    "И младежите, и дъщерите им станаха изключително красиви и те бяха причислени към нефитите, и бяха наричани нефити. И тъй свърши тринадесетата година.",
                    "И стана така, че в началото на четиринадесетата година войната между разбойниците и народа на Нефи продължи и стана извънредно жестока; въпреки това, народът на Нефи получи известно преимущество над разбойниците доколкова, че ги отблъсна вън от земите си, в планините и по техните скривалища.",
                    "И тъй свърши четиринадесетата година. И през петнадесетата година те излязоха отново срещу народа на Нефи; и поради нечестието на народа на Нефи и многото им раздори и разногласия, Гадиантоновите разбойници постигнаха много преимущества над тях.",
                    "И тъй свърши петнадесетата година, и тъй людете бяха в многострадално състояние; и мечът на изтреблението надвисна над тях, тъй че бяха на път да бъдат пометени от него и това, поради беззаконието им."
                ]
            },
            {
                "url": "https://www.lds.org/scriptures/bofm/3-ne/3?lang=bul",
                "name": "Глава 3",
                "summary": [
                    "Гедеанхий, Гадиантоновият водач, изисква Лахонеус и нефитите да предадат себе си и земите си. Лахонеус назначава Гедгедоний за върховен военачалник на войските. Нефитите се събират в Зарахемла и Изобилие, за да се защитят. Около 16–18 г. от Хр."
                ],
                "verses": [
                    "И сега стана така, че на шестнадесетата година след пришествието на Христа, Лахонеус, управителят на страната, получи послание от водача и управителя на тази банда разбойници; и това бяха словата, които бяха написани, казвайки:",
                    "Лахонеусе, най-благородни и върховни управителю на страната, ето, пиша ти това послание и те възхвалявам извънредно много заради твоята твърдост, а също и за твърдостта на твоите люде в отстояването на това, което смятате за ваше право и независимост; да, и вие устоявате добре, като че ли сте поддържани от ръката на някой бог в защита на вашата независимост, вашата собственост, вашата страна или онова, което вие наричате така.",
                    "Но ми се струва жалко, високоблагородни Лахонеусе, че вие сте толкова безумни и празни, като смятате, че ще можете да устоите на толкова много храбри мъже под моя команда, които сега са във всеоръжие и очакват с голямо нетърпение словата: Слезте срещу нефитите и ги унищожете.",
                    "И аз, познавайки техния непобедим дух, след като съм ги изпитал на бойното поле и като знам за тяхната вечна омраза към вас заради многото злини, които им причинихте, ето защо, ако те слязат срещу вас, ще ви посетят с пълно унищожение.",
                    "Ето защо, аз написах това послание и го запечатвам със собствената си ръка, като изпитвам съчувствие за благополучието ви, поради вашата твърдост в това, което вярвате, че е право и заради благородния ви дух на бойното поле.",
                    "Ето защо, аз ти пиша, защото желая вие да предадете на моите люде вашите градове, вашите земи и вашите владения, вместо те да ви посетят с меч и да ви сполети унищожение.",
                    "Или с други слова, предайте ни се, присъединете се към нас, запознайте се с нашите тайни дела и станете наши братя, за да бъдете като нас — не наши роби, а наши братя и наши съучастници във всичко, което притежаваме.",
                    "И ето, аз ти се заклевам с клетва, ако направите това, вие не ще бъдете унищожени; но ако не го направите, аз ти се заклевам с клетва, че идния месец ще заповядам на войските си да слязат срещу теб и те не ще спрат ръката си, и не ще ви пощадят, но ще ви избият и мечовете им ще падат върху вас, докато не бъдете изтребени.",
                    "И ето, аз съм Гедеанхий, управител на това тайно общество на Гадиантон; и аз знам, че това общество и делата му са добри; и че те съществуват от древни времена, и че са ни били предадени.",
                    "И аз пиша това послание до тебе, Лахонеусе, и се надявам, че ще ни предадеш земите и владенията си без кръвопролитие, тъй че този мой народ, който се отцепи от вас поради нечестието ви в това, че го лишихте от правата на управлението, да може да си възвърне своите права да управлява; и ако вие не направите това, аз ще отмъстя за техните обиди. Аз съм Гедеанхий.",
                    "И сега стана така, че когато Лахонеус получи това послание, той се учуди извънредно много от дързостта на Гедеанхий, който изискваше владение над земята на нефитите и също от заплашването на народа с отмъщение за злодействата срещу онези, над които не бе извършено никакво злодейство, освен че те сами се бяха озлочестили чрез присъединяването си към тези нечестиви и мерзки разбойници.",
                    "Сега ето, този Лахонеус, управителят, беше праведен човек; и той не можеше да бъде уплашен от исканията и заплахите на един разбойник; затова той не се вслуша в посланието на Гедеанхий, управителя на разбойниците, но накара народа си да призове Господа да му даде сила по времето, когато разбойниците ще слязат срещу тях.",
                    "Да, и той изпрати възвание до всички люде, че трябва да съберат наедно жените си и децата си, и стадата си, и добитъка си, и всичкото си имущество, с изключение на земите си.",
                    "И той накара да се съградят укрепления около тях и здравината им трябваше да бъде изключителна. И накара войските както на нефитите, тъй и на ламанитите или на всички онези, които бяха причислени към нефитите, да бъдат разположени като стражи наоколо, за да ги пазят и охраняват от разбойниците денонощно.",
                    "Да, и той им каза: Тъй както жив е Господ, ако вие не се покаете за всичките си беззакония и не призовете Господа, вие по никакъв начин няма да бъдете избавени от ръцете на тези Гадиантонови разбойници.",
                    "И толкова велики и чудни бяха словата и пророчествата на Лахонеус, че те всяха страх във всички люде; и те напрегнаха всичките си сили, за да вършат всичко според словата на Лахонеус.",
                    "И стана така, че Лахонеус назначи върховни военачалници на всичките войски на нефитите, за да ги командват, когато разбойниците слязат от пустошта срещу тях.",
                    "Сега, бе назначен най-върховният от всички върховни военачалници и велик командир на всички войски на нефитите; и името му бе Гедгедоний.",
                    "Сега, бе обичай при всички нефити да назначават за върховни военачалници (освен по време на нечестието им) мъже, които притежават духа на откровението и на пророчеството; ето защо, този Гедгедоний беше голям пророк, а също и върховен съдия сред тях.",
                    "Сега, народът каза на Гедгедоний: Помоли се на Господа и нека отидем горе в планините и в пустошта, та да нападнем разбойниците и ги унищожим в собствените им земи.",
                    "Но Гедгедоний им отговори: Да не дава Господ! Защото ако тръгнем срещу тях, Господ ще ни предаде в ръцете им; ето защо, ние ще се приготвим в средата на земите си и ще съберем наедно всички наши войски, но няма да ги нападнем, а ще чакаме те да дойдат срещу нас; затова, тъй както жив е Господ, ако направим това, Той ще ги предаде в ръцете ни.",
                    "И стана така, че през седемнадесетата година, точно в самия ѝ край, възванието на Лахонеус се разпространи из цялата страна; и те взеха конете си, и колесниците си, и добитъка си, и всичките си стада и черди, и зърното си, и цялото си имущество и тръгнаха с хиляди и с десетки хиляди, докато всички те не достигнаха мястото, определено да се съберат наедно, за да се защитават срещу враговете си.",
                    "И земята, която беше определена, беше земята Зарахемла и земята между Зарахемла и Изобилие, да, по чертата между земята Изобилие и земята Опустошение.",
                    "И имаше много хиляди люде, наречени нефити, които се събраха наедно в тази земя. Тогава Лахонеус нареди те да се съберат наедно в земята на юг, поради голямото проклятие, което тегнеше върху земята на север.",
                    "И те се укрепиха против враговете си; и живееха заедно на една земя и в една група, и дотолкова се побояха от словата, изречени от Лахонеус, че се покаяха за всичките си грехове; и отправяха молитвите си към Господа, техния Бог да ги избави по времето, когато враговете им дойдат срещу тях да се сражават.",
                    "И те бяха извънредно наскърбени заради враговете си. И Гедгедоний нареди да се направят оръжия от всякакъв вид; и те трябваше да бъдат силни с доспехи, с щитове и брони, според неговите наставления."
                ]
            },
            {
                "url": "https://www.lds.org/scriptures/bofm/3-ne/4?lang=bul",
                "name": "Глава 4",
                "summary": [
                    "Войските на нефитите разбиват Гадиантоновите разбойници. Гедеанхий е убит, а неговият приемник Замнария е обесен. Нефитите славят Господа за победите си. Около 19–22 г. от Хр."
                ],
                "verses": [
                    "И стана така, че в самия край на осемнадесетата година войските на разбойниците се бяха подготвили за битка и започнаха да слизат и да налитат от хълмовете, планините и пустошта, от своите укрепления и тайниците си, и започнаха да завладяват земите, както тези в земята на юг, тъй и онези в земята на север, и започнаха да завладяват всички земи, изоставени от нефитите, и градовете, които бяха напуснати и опустошени.",
                    "Но ето, нямаше нито диви зверове, нито дивеч в онези земи, които бяха напуснати от нефитите и нямаше дивеч за разбойниците никъде другаде, освен в пустошта.",
                    "И разбойниците не можеха да преживяват другаде, освен в пустошта, поради нуждата от храна; защото нефитите бяха напуснали земите си, които запустяха и бяха събрали стадата си и чердите си, и всички техни имущества, и бяха всички заедно.",
                    "И тъй за разбойниците нямаше никаква възможност да плячкосват и да се снабдяват с храна, освен ако не възлезеха на открита битка срещу нефитите; а нефитите бяха всички наедно и бяха многобройни, и бяха се снабдили със запаси и коне, и добитък, и стада от всякакъв вид, за да могат да преживеят в продължение на седем години, през което време те се надяваха да унищожат от лицето на земята всички разбойници; и тъй свърши осемнадесетата година.",
                    "И стана така, че през деветнадесетата година Гедеанхий намери за необходимо да възлезе да се сражава срещу нефитите, защото нямаше друг начин те да преживяват, освен като плячкосват, грабят и убиват.",
                    "И те не смееха да се пръснат по лицето на земята, за да могат да отглеждат зърно, защото нефитите щяха да ги връхлетят и да ги избият; ето защо, Гедеанхий даде заповед на войските си, че през тази година те трябва да възлязат да се сражават срещу нефитите.",
                    "И стана така, че те възлязоха да се сражават; и това стана в шестия месец; и ето, беше велик и ужасен денят, когато те възлязоха да се сражават; и те бяха стъкмени по разбойнически; и те имаха агнешки кожи около слабините си и бяха намазани с кръв, и главите им бяха остригани, и носеха шлемове; и внушителен, и страшен беше видът на войските на Гедеанхий поради тяхното въоръжение и поради кръвта, с която се бяха намазали.",
                    "И стана така, че когато войските на нефитите видяха войските на Гедеанхий, всички те паднаха на земята и издигнаха глас към Господа, техния Бог, молейки се Той да ги пощади и да ги избави от ръцете на техните врагове.",
                    "И стана така, че когато войските на Гедеанхий видяха това, те започнаха да викат гръмогласно от радост, защото сметнаха, че нефитите бяха изпопадали от страх поради ужаса си от техните войски.",
                    "Но в това те бяха разочаровани, защото нефитите не се бояха от тях; но те се бояха от своя Бог и Го умоляваха да ги закриля; затова, когато войските на Гедеанхий се нахвърлиха върху тях, те бяха готови да ги посрещнат, да, в силата Господна те ги приеха.",
                    "И битката започна в шестия месец; и голяма, и ужасна беше битката им, да, наистина голямо и ужасно беше клането им; и такова голямо клане никога не бе виждано от целия народ на Лехий, откакто той напусна Ерусалим.",
                    "И въпреки заплахите и клетвите на Гедеанхий, ето, нефитите ги надвиха дотолкова, че те отстъпиха пред тях.",
                    "И стана така, че Гедгедоний заповяда на войските си да ги преследват чак до пределите на пустошта и да не щадят никой, който падне в ръцете им из пътя; и тъй те ги преследваха и избиваха чак до пределите на пустошта, докато не изпълниха заповедта на Гедгедоний.",
                    "И стана така, че Гедеанхий, който се съпротивляваше и се сражаваше смело, беше преследван в бягството си; и тъй като беше уморен от дългата битка, той бе настигнат и убит. И това беше краят на Гедеанхий, разбойника.",
                    "И стана така, че войските на нефитите се върнаха обратно в своето защитено място. И стана така, че деветнадесетата година измина и разбойниците не се върнаха повече да се сражават, нито дойдоха отново през двадесетата година.",
                    "И на двадесет и първата година те не възлязоха да се сражават, а възлязоха от всички страни да наложат обсада около народа на Нефи; защото смятаха, че ако отрежат народа на Нефи от земите му и го оградят отвсякъде, и ако му отнемат всякакви външни предимства, то ще могат да го накарат да се предаде според волята им.",
                    "Сега, те си назначиха един друг водач, чието име беше Замнария; ето защо, Замнария беше този, който нареди да се наложи тази обсада.",
                    "Но ето, това беше в полза на нефитите; защото беше невъзможно за разбойниците да наложат обсадата за достатъчно дълго време, тъй че да има някакво въздействие върху нефитите, поради многото запаси, натрупани от тях в хранилищата,",
                    "и поради оскъдицата на запаси сред разбойниците; защото ето, те нямаха нищо друго за прехраната си освен месо, което си доставяха от пустошта.",
                    "И стана така, че дивечът стана оскъден в пустошта, тъй че разбойниците бяха на път да погинат от глад.",
                    "И нефитите излизаха непрестанно през деня и през нощта и нападаха войските им, като ги колеха с хиляди и с десетки хиляди.",
                    "И тъй стана желателно за людете на Замнария да се откажат от замисъла си поради голямото унищожение, което ги сполетяваше ден и нощ.",
                    "И стана така, че Замнария даде заповед на людете си да вдигнат обсадата и да тръгнат за най-отдалечената част на страната на север.",
                    "И сега, Гедгедоний, бидейки осведомен за тяхното намерение и познавайки тяхната слабост поради нуждата от храна и голямото клане, извършено между тях, изпрати войските си по тъмно и пресече пътя на тяхното отстъпление, и разположи своите войски на пътя на отстъплението им.",
                    "И те направиха това през нощта, и тръгнаха на поход по-напред от разбойниците, тъй че на следващия ден, когато разбойниците започнаха похода си, те бяха пресрещнати от войските на нефитите и отпред, и в гръб.",
                    "И разбойниците на юг също бяха отрязани от местата им за отстъпление. И всичко това бе направено по заповед на Гедгедоний.",
                    "И много хиляди се предадоха в плен на нефитите, а останалата им част беше избита.",
                    "И техният водач Замнария бе хванат и обесен на едно дърво, да, точно на върха му, чак докато не умря. И след като го обесиха и той умря, те повалиха дървото на земята и извикаха с висок глас, казвайки:",
                    "Дано Господ запази Своя народ в праведност и в святост на сърцето, за да може той да стори да бъдат отсечени доземи всички, които поискат да ги избият чрез сила и тайни заговори, също както този човек бе отсечен доземи.",
                    "И те възликуваха и извикаха отново в един глас, казвайки: Дано Богът на Авраам и Богът на Исаак, и Богът на Яков закриля този народ в праведност, додето той призовава името на своя Бог за закрила.",
                    "И стана така, че те всички като един избухнаха в песни и славене на своя Бог за великото нещо, което Той бе направил за тях, като ги бе запазил да не паднат в ръцете на своите врагове.",
                    "Да, и те викаха: Осанна на Всевишния Бог. И викаха: Благословено да бъде името на Господа, Бога Всемогъщий, Всевишния Бог.",
                    "И сърцата им се изпълниха с радост и много сълзи бликнаха заради великата добрина Божия в избавлението им от ръцете на техните врагове; и те знаеха, че тъкмо заради покаянието си и смирението си са били избавени от едно вечно унищожение."
                ]
            },
            {
                "url": "https://www.lds.org/scriptures/bofm/3-ne/5?lang=bul",
                "name": "Глава 5",
                "summary": [
                    "Нефитите се покайват и изоставят греховете си. Мормон пише историята на народа си и му обявява вечното слово. Израил ще бъде събран след дългото си разпръсване. Около 22–26 г. от Хр."
                ],
                "verses": [
                    "И сега, ето, нямаше нито една жива душа от целия народ на нефитите, която да се съмнява и най-малко в словата на всичките свети пророци, които бяха говорили; защото те знаеха, че всички неща трябваше да се изпълнят непременно.",
                    "И те знаеха, че със сигурност Христос трябва да е дошъл поради многото знамения, които са били дадени според словата на пророците; и поради нещата, които вече се бяха случили, те знаеха, че трябва всичко да се извърши съгласно онова, което е речено.",
                    "Ето защо, те изоставиха всичките си грехове и мерзостите си, и блудствата си, и служеха на Бога с голямо усърдие ден и нощ.",
                    "И сега стана така, че след като бяха пленили всичките разбойници, тъй че да не избяга нито един от онези, които не бяха убити, те хвърлиха затворниците си в тъмница и накараха да им се проповядва словото Божие; и всички онези, които се покаяха за греховете си и встъпиха в завет да не убиват повече, бяха пуснати на свобода.",
                    "Но всички онези, които отказаха да встъпят в завет и които запазиха в сърцата си желанието за тайни убийства, да, всички онези, които изричаха заплахи срещу братята си, бяха осъдени и наказани според закона.",
                    "И тъй се сложи край на всички онези нечестиви и тайни, и мерзки заговори, чрез които бяха извършени толкова много нечестия и толкова много убийства.",
                    "И тъй измина двадесет и втората година, както и двадесет и третата, двадесет и четвъртата, и двадесет и петата; и тъй двадесет и пет години изминаха.",
                    "И узнаха се много неща, които в очите на някои биха били велики и чудни; обаче те не могат всичките да бъдат записани в тази книга; да, тази книга не може да обхване дори една стотна част от това, което стана с толкова много люде в продължение на двадесет и пет години.",
                    "Но ето, има летописи, които съдържат всичките постъпки на този народ; и един по-къс, но истинен разказ бе даден от Нефи.",
                    "Затова аз съм направил моя летопис за тези неща според летописа на Нефи, който беше издълбан върху плочите, наречени плочи на Нефи.",
                    "И ето, аз правя този летопис върху плочи, които съм направил със собствените си ръце.",
                    "И ето, аз се наричам Мормон, наречен така на името на земята Мормон, земята, където Алма основа църквата сред людете, да, първата църква, основана сред тях след прегрешението им.",
                    "Ето, аз съм ученик на Исуса Христа, Сина Божий. Аз съм призован от Него да провъзглася словото Му на Неговия народ, за да могат да имат живот вечен.",
                    "И стана нужно според волята Божия и за да може да бъдат изпълнени според вярата им молитвите на онези, които си бяха отишли оттам и които бяха светии, аз да правя летопис за всички станали събития.",
                    "Да, един малък летопис за всичко, което стана от времето, когато Лехий напусна Ерусалим, чак до ден днешен.",
                    "Ето защо, аз правя моя летопис според разказите, дадени от онези, които бяха преди мен, до началото на моето време.",
                    "И след това, аз правя летопис за нещата, които съм видял със собствените си очи.",
                    "И знам, че летописът, който правя, е точен и истинен летопис; при все това има много неща, които не ни е възможно да запишем според начина на нашия език.",
                    "И сега, аз слагам край на моето сказание, което е за мен самия, и продължавам да предавам моя разказ за нещата, станали преди мен.",
                    "Аз съм Мормон, пряк потомък на Лехий. Аз имам основание да благославям моя Бог и Спасител Исус Христос затова, че изведе бащите ни от земята на Ерусалим, (и никой не го знаеше, освен Него самия и онези, които Той изведе от тази земя) и че Той даде на мен и на моя народ толкова голямо познание за спасението на нашите души.",
                    "Сигурно е, че Той е благословил дома Яковов и е бил милостив към потомството на Иосиф.",
                    "И доколкото чедата на Лехий са спазвали Неговите заповеди, Той ги е благославял и им е помагал да преуспяват според словото Му.",
                    "Да, и сигурно е, че Той ще доведе отново един остатък от потомството на Иосиф до знанието за Господа, техния Бог.",
                    "И тъй както е сигурно, че жив е Господ, Той ще събере от четирите краища на земята целия остатък от потомството на Яков, което е разпръснато по цялото лице на земята.",
                    "И както Той е сключил завет с целия дом Яковов, тъкмо тъй заветът, който Той е сключил с дома Яковов, ще бъде изпълнен в определеното от Него време за възстановяването на целия дом Яковов в знанието за завета, който Той е сключил с тях.",
                    "И тогава те ще познаят Изкупителя си, Който е Исус Христос, Синът Божий; и тогава те ще бъдат събрани от четирите краища на земята в собствените им земи, откъдето са били разпръснати; да, тъй както жив е Господ, тъй ще бъде. Амин."
                ]
            },
            {
                "url": "https://www.lds.org/scriptures/bofm/3-ne/6?lang=bul",
                "name": "Глава 6",
                "summary": [
                    "Нефитите преуспяват. Появяват се гордост, богатство и класови различия. Църквата се разкъсва от разногласия. Сатана води людете на открит бунт. Много пророци възвестяват покаяние и са убити. Техните убийци заговорничат да завземат управата. Около 26–30 г. от Хр."
                ],
                "verses": [
                    "И сега стана така, че целият народ на нефитите се завърна в собствените си земи на двадесет и шестата година, всеки мъж със семейството си, стадата и чердите си, конете си, добитъка си и всичко онова, което им принадлежеше.",
                    "И стана така, че те не бяха изяли всичките си запаси; затова взеха със себе си всичко това, което не беше погълнато, и тяхното зърно от всякакъв вид, и златото си, и среброто си, и всичките си скъпоценности и се върнаха в собствените си земи и техните владения на север и на юг, както в страната на север, тъй и в страната на юг.",
                    "И те раздадоха земя на тези разбойници, които бяха встъпили в завет да спазват мира в страната и които желаеха да си останат ламанити, земи, съобразени с техния брой, за да могат да имат, благодарение на труда си, с какво да преживяват; и тъй те установиха мир в цялата страна.",
                    "И те започнаха отново да преуспяват и да стават велики; и двадесет и шестата и седмата години изминаха и имаше голям ред в страната; и те създадоха законите си, основани на правота и правосъдие.",
                    "И сега, нямаше нищо из цялата страна, което да пречи на людете да преуспяват непрестанно, освен ако не изпаднеха в прегрешение.",
                    "И сега, тъкмо Гедгедоний, съдията Лахонеус и онези, които бяха назначени за водачи, бяха тези, които установиха този велик мир в страната.",
                    "И стана така, че много градове бяха съградени наново, и много стари градове бяха възстановени.",
                    "И бяха проправени много друмове, и направени много пътища, които водеха от град в град, от земя в земя и от едно място към друго.",
                    "И тъй изтече двадесет и осмата година, и людете имаха непрестанен мир.",
                    "Но стана така, че през двадесет и деветата година настанаха някои спорове между людете; и някои се бяха издигнали в гордост и самохвалство поради извънредно големите си богатства, да, стигна се дори до големи преследвания.",
                    "Защото имаше много търговци в страната, тъй както и много законници и чиновници.",
                    "И людете започнаха да се делят на прослойки според богатството си и своите възможности за учение; да, едни бяха невежи поради бедността си, а други получаваха много знания поради богатството си.",
                    "Едни се бяха издигнали в гордост, а други бяха извънредно смирени; някои отвръщаха на ругатнята с ругатня, докато други приемаха ругатните и преследванията, и всякакъв вид страдания, и не хулеха на свой ред, а бяха смирени и покаяни пред Бога.",
                    "И тъй, настана голямо неравенство из цялата страна дотолкова, че църквата започна да се разпада; да, дотолкова, че на тридесетата година църквата се разпадна из цялата страна, освен сред малък брой ламанити, които бяха обърнати към истинната вяра; и те не поискаха да се отклонят от нея, понеже бяха непоколебими и постоянни, и непоклатими, желаещи да спазват с всичкото си усърдие заповедите Господни.",
                    "Сега, причината за това беззаконие сред народа беше тази — Сатана имаше голяма сила да подтиква людете да вършат всякакъв вид беззаконие и да се издигат в гордост, като ги изкушаваше да търсят сила, власт, богатство и празните светски неща.",
                    "И тъй Сатана подвеждаше сърцата на людете да вършат всякакъв вид беззаконие; ето защо, те се радваха на мира само за няколко години.",
                    "И тъй, в началото на тридесетата година людете, предадени в продължение на дълго време да бъдат водени от изкушенията на дявола натам, накъдето той искаше да ги отведе и да вършат всякакъв вид беззаконие, каквото той желаеше да вършат, и тъй, в началото на тази тридесета година те се намираха в състояние на ужасно нечестие.",
                    "Сега, те не грешаха поради невежество, защото познаваха волята Божия относно тях, защото тя им е била проповядвана; тъй че те съзнателно се разбунтуваха срещу Бога.",
                    "И сега, това стана в дните на Лахонеус, син на Лахонеус, защото Лахонеус заемаше престола на баща си и управляваше народа през тази година.",
                    "И започнаха да се появяват мъже, вдъхновени от небесата и изпратени, които се изправяха между людете в цялата страна, като им проповядваха и свидетелстваха смело за греховете и беззаконията на людете, и им свидетелстваха за изкуплението, което Господ ще извърши за своя народ, или с други слова, за възкресението на Христа; и те свидетелстваха смело за Неговата смърт и Неговите страдания.",
                    "Сега, имаше много люде, които се разгневиха извънредно много на онези, които свидетелстваха за тези неща; и онези, които бяха разгневени, бяха най-вече върховните съдии и онези, които бяха висши свещеници и законници; да, всички онези, които бяха законници, бяха разгневени на онези, които свидетелстваха за тези неща.",
                    "Сега, нямаше нито законник, нито съдия, нито висш свещеник, които можеха да имат власт да осъдят когото и да било на смърт, освен ако присъдата не беше подписана от управителя на страната.",
                    "Сега, много от тези, които свидетелстваха за нещата относно Христа и го правеха смело, бяха хванати и тайно предадени на смърт от съдиите, тъй че вестта за тяхната смърт да достигне до управителя чак след смъртта им.",
                    "Сега ето, беше противно на законите на страната някой да бъде предаден на смърт, освен ако не е имало овластяване от управителя на страната.",
                    "Ето защо, в земята Зарахемла се получи оплакване до управителя на страната против тези съдии, които бяха осъдили на смърт пророците Господни противно на закона.",
                    "Сега стана така, че те бяха хванати и доведени пред съдията, за да бъдат съдени за престъплението, което бяха извършили според закона, даден от людете.",
                    "Сега стана така, че тези съдии имаха много приятели и роднини; и останалата част, да, почти всички законници и висши свещеници се събраха наедно и се присъединиха към роднините на онези съдии, които трябваше да бъдат съдени според закона.",
                    "И те встъпиха в завет едни с други, да, тъкмо в същия този завет, който беше предаден от онези в миналото, завет, даден и прилаган от дявола, за да се обединят против всяка праведност.",
                    "Ето защо те се обединиха срещу народа Господен и встъпиха в завет да го унищожат и да избавят от ръцете на правосъдието онези, които бяха виновни за убийствата, което правосъдие тъкмо щеше да бъде въздадено според закона.",
                    "И те поругаха закона и правата на страната си; и сключиха завет едни с други да унищожат управителя и да поставят цар над страната, та страната да не бъде повече свободна, а подчинена на царе."
                ]
            },
            {
                "url": "https://www.lds.org/scriptures/bofm/3-ne/7?lang=bul",
                "name": "Глава 7",
                "summary": [
                    "Върховният съдия е убит, управата е унищожена и народът се разделя на племена. Яков, един антихрист, става цар на таен заговор. Нефи проповядва покаяние и вяра в Христа. Ангели му служат ежедневно и той вдига от мъртвите брат си. Мнозина се покайват и са кръстени. Около 30–33 г. от Хр."
                ],
                "verses": [
                    "Сега ето, аз ще ви покажа, че те не установиха цар в страната; но през тази същата година, да, тридесетата година, те убиха върховния съдия на страната, да, погубиха го върху съдийския престол.",
                    "И людете се надигнаха един срещу друг; и се разделиха един от друг на племена, всеки съобразно семейството си, роднините и приятелите си; и тъй те унищожиха управата на страната.",
                    "И всяко племе си избра главатар или водач, и тъй се образуваха племена и водачи на племена.",
                    "Сега ето, нямаше човек измежду тях без голямо семейство и много роднини и приятели; затова техните племена станаха извънредно многобройни.",
                    "Сега, всичко това бе сторено и все още нямаше войни между тях; и цялото това беззаконие беше дошло върху им, защото те се предадоха на властта на Сатана.",
                    "И правилата на управата бяха унищожени поради тайния заговор на приятелите и роднините на онези, които избиха пророците.",
                    "И те предизвикаха голям раздор в страната, тъй че почти всички от по-праведните люде станаха нечестиви; да, остана само малък брой праведни сред людете.",
                    "И тъй, не бяха изминали и шест години, откакто по-голямата част от людете се бяха отвърнали от праведността си, както кучето се връща до бълвоча си или както свинята до търкалянето си в калта.",
                    "Сега, заговорниците, които донесоха такова голямо беззаконие между людете, се събраха заедно и сложиха начело човек, когото наричаха Яков.",
                    "И те го нарекоха свой цар; ето защо, той стана цар на тази нечестива банда; и той беше един от най-главните, които бяха дали гласа си против пророците, свидетелствали за Исуса.",
                    "И стана така, че те не бяха толкова много на брой, колкото племената на народа, който беше обединен, докато техните водачи не установиха свои закони, всеки един според своето си племе; и въпреки това те бяха врагове; и независимо, че не бяха праведни люде, все пак бяха единни в омразата си към онези, които бяха встъпили в завет да унищожат управата.",
                    "Ето защо, Яков, като видя, че враговете им са по-многобройни от тях, като цар на бандата, той заповяда на людете си да побегнат към най-северната част на страната и там да си построят царство, докато към тях не се присъединят отцепници, (защото той ги ласкаеше, че ще има много отцепници) и те не станат достатъчно силни, за да могат да се бият против племената на този народ; и те направиха така.",
                    "И тъй бързо бе тяхното бягство, че нищо не можа да го забави, докато не забегнаха далеч от обсега на народа. И тъй свърши тридесетата година; и такива бяха делата на народа на Нефи.",
                    "И стана така, че през тридесет и първата година те бяха разделени на племена, всеки човек според семейството си, роднините си и приятелите си; но въпреки това, бяха постигнали съгласие да не воюват помежду си; но не бяха обединени по закон и начин на управление, защото се бяха организирали според волята на онези, които бяха техни главатари и водачи. Но те установиха много строги закони, тъй че едно племе да не може да престъпи правата на друго, дотолкова, че до известна степен те имаха мир в страната; при все това техните сърца се бяха отвърнали от Господа, техния Бог; и те замеряха с камъни пророците и ги прогонваха от средата си.",
                    "И стана така, че Нефи, след като беше посетен от ангели и също от гласа Господен, и като видя ангели, и стана очевидец, и му бе дадена сила да може да научи относно служението на Христа, и бидейки също очевидец на това как народът бързо се върна от праведността към нечестието и мерзостите си;",
                    "и тъй, опечален от тяхното коравосърдечие и слепота на умовете им, той тръгна сред тях в същата тази година и започна да свидетелства смело за покаяние и опрощаване на греховете чрез вяра в Господа Исуса Христа.",
                    "И той ги поучаваше на много неща; но не всички могат да бъдат описани, а само една част би била недостатъчна, затова те не са записани в тази книга. И Нефи служеше със сила и с велика власт.",
                    "И стана така, че те му се разгневиха, тъкмо защото той имаше по-голяма сила от тях, защото не беше възможно да не повярват на словата му; защото толкова велика беше вярата му в Господа Исуса Христа, че ангели му служеха ежедневно.",
                    "И в името на Исуса той прогонваше дяволи и нечисти духове; и дори брат си той вдигна от мъртвите, след като беше замерян с камъни и умъртвен от людете.",
                    "И людете видяха това и го засвидетелстваха, и му се разгневиха поради неговата сила; и той извърши още много други чудеса пред очите на народа в името на Исуса.",
                    "И стана така, че тридесет и първата година измина и имаше само малцина, които се обърнаха към Господа; но всички тези, които се бяха обърнали, наистина заявиха на людете, че те са били посетени от силата и Духа Божий, Който беше в Исуса Христа, в Когото те вярваха.",
                    "И всички онези, от които бяха прогонени дяволи и бяха изцелени от болестите си и немощите си, наистина провъзгласиха на людете, че Духът Божий им е въздействал и са били изцелени; и те показваха също знамения и правеха някои чудеса сред народа.",
                    "Тъй измина също и тридесет и втората година. И в началото на тридесет и третата година Нефи призоваваше людете и им проповядваше покаяние и опрощение на греховете.",
                    "Сега, аз бих желал да запомните също, че нямаше нито един сред онези, които бяха доведени до покаяние, който да не беше кръстен с вода.",
                    "Ето защо, имаше поставени от Нефи мъже за това служение, тъй че всички, които идваха при тях, можеха да бъдат кръстени с вода и това като свидетелство и доказателство пред Бога и пред людете, че те са се покаяли и са получили опрощение на греховете си.",
                    "И имаше мнозина в началото на тази година, които бяха кръстени в знак на покаяние; и тъй премина по-голямата част от годината."
                ]
            },
            {
                "url": "https://www.lds.org/scriptures/bofm/3-ne/8?lang=bul",
                "name": "Глава 8",
                "summary": [
                    "Бури, земетресения, пожари, вихрушки и природни катаклизми потвърждават разпъването на Христа. Много люде са унищожени. Тъмнина покрива земята за три дни. Оцелелите оплакват съдбата си. Около 33–34 г. от Хр."
                ],
                "verses": [
                    "И сега стана така според нашия летопис, а ние знаем, че нашият летопис е истинен, защото ето, един праведен човек водеше летописа, защото той наистина направи много чудеса в името на Исуса; и нямаше човек, който би могъл да извърши чудо в името на Исуса, освен ако той не е изцяло очистен от беззаконието си.",
                    "И сега стана така — ако този човек не е направил грешка в изчислението на нашето време, тридесет и третата година беше изминала.",
                    "И людете започнаха да очакват с голяма сериозност знамението, дадено от пророка Самуил Ламанита, да, за времето, когато ще настъпи тъмнина в продължение на три дни по лицето на земята.",
                    "И макар че бяха дадени толкова много знамения, настанаха големи съмнения и спорове сред людете.",
                    "И стана така, че на тридесет и четвъртата година, през първия месец, на четвъртия ден от месеца се вдигна страховита буря, такава, каквато никога не е била позната дотогава в цялата земя.",
                    "И имаше също голям и ужасен ураган; и тресна ужасна гръмотевица, тъй че разтърси цялата земя, като че ли щеше да я разцепи.",
                    "И блеснаха такива ослепителни светкавици, каквито никога не бяха виждани из цялата земя.",
                    "И градът Зарахемла се подпали.",
                    "И градът Мороний потъна в морските дълбини и жителите му се издавиха.",
                    "И земята се насложи върху града Морония, тъй че на мястото на града се появи голяма планина.",
                    "И стана голямо и ужасно унищожение в земята на юг.",
                    "Но ето, дори по-голямо и ужасно унищожение стана в земята на север; понеже ето, цялото лице на земята се измени заради бурята и вихрушките, и гръмотевиците, и светкавиците, и извънредно голямото сътресение на цялата земя.",
                    "И друмовете бяха прекъснати на много места, и равните пътища бяха повредени, и много гладки места станаха неравни.",
                    "И много големи и забележителни градове бяха погълнати в земята, и много изгоряха, други се разклатиха, докато зданията им паднаха на земята, жителите им погинаха и всичко запустя.",
                    "И имаше някои градове, които оцеляха; но вредите в тях бяха извънредно големи и имаше мнозина в тях, които бяха убити.",
                    "И имаше някои, които бяха отнесени във вихрушката; и къде отидоха, никой човек не знае, само се знаеше, че бяха отнесени.",
                    "И тъй, лицето на цялата земя се обезобрази заради бурите и гръмотевиците, и светкавиците, и земетръсите.",
                    "И ето, канарите се разчупиха на две и се натрошиха на парчета по лицето на цялата земя, тъй че ги намериха на отломки, наръбени и напукани, по цялото лице на земята.",
                    "И стана така, че когато гръмотевиците, светкавиците, виелицата, бурята и земетръсите престанаха, понеже ето те продължиха в продължение на около три часа; а някои казаха, че е било по-дълго от това; при все това, всички тези велики и ужасни неща станаха в продължение на около три часа; и тогава ето, настъпи тъмнина по лицето на земята.",
                    "И стана така, че настъпи гъста тъмнина по цялото лице на земята, тъй че нейните жители, които бяха оцелели, можеха да усетят парите на мрака.",
                    "И поради тъмнината не можеше да има никаква светлина, нито свещи, нито факли; нито можеше да се разпали огън от хубаво и съвсем сухо дърво, тъй че не можеше да има никаква светлина.",
                    "И не се виждаше никаква светлина, нито огън, нито блещукане, нито слънцето, нито луната, нито звездите, защото толкова велики бяха мъглите от мрак, паднали върху лицето на земята.",
                    "И стана така, че в продължение на три дни не се виждаше никаква светлина; и имаше голяма скръб, ридание и плач непрестанно сред народа; да, големи бяха стенанията на людете заради тъмнината и великото унищожение, което ги беше сполетяло.",
                    "И на едно място се чу те да викат, казвайки: О, да бяхме се покаяли преди този велик и ужасен ден и тогава братята ни щяха да бъдат пощадени, и нямаше да бъдат изгорени в този велик град Зарахемла.",
                    "А на друго място се чу те да викат и да оплакват, казвайки: О, да бяхме се покаяли преди този велик и ужасен ден, и да не бяхме убивали и замеряли с камъни пророците, и да не ги бяхме прогонвали; тогава майките ни, красивите ни дъщери и чедата ни щяха да бъдат пощадени, и нямаше да бъдат заровени в онзи велик град Морония. И тъй, голям и ужасен беше воят на людете."
                ]
            },
            {
                "url": "https://www.lds.org/scriptures/bofm/3-ne/9?lang=bul",
                "name": "Глава 9",
                "summary": [
                    "В тъмнината гласът на Христа обявява унищожаването на много народи и градове заради тяхното нечестие. Той възвестява също своята божественост, съобщава, че законът на Моисей е изпълнен и кани людете да дойдат при Него и да бъдат спасени. Около 34 г. от Хр."
                ],
                "verses": [
                    "И стана така, че се чу глас между всички жители на земята по цялото лице на тази земя, който викаше:",
                    "Горко, горко, горко на този народ; горко на жителите на цялата земя, освен ако не се покаят; защото дяволът се смее и ангелите му ликуват заради убитите красиви синове и дъщери на народа Ми; и тъкмо заради своите беззакония и мерзости те паднаха!",
                    "Ето, този велик град Зарахемла Аз го изгорих с огън заедно с жителите му.",
                    "И ето, този велик град Мороний Аз сторих да бъде потопен в дълбините на морето и жителите му да бъдат издавени.",
                    "И ето, този велик град Морония Аз покрих със земя заедно с жителите му, за да скрия беззаконията и мерзостите им от лицето Ми, за да не идва към Мене кръвта на пророците и светиите повече срещу тях.",
                    "И ето, градът Галгал Аз сторих да потъне и жителите му да бъдат погребани в недрата на земята.",
                    "Да, и градът Ония и жителите му, и градът Мокум, и жителите му, и градът Ерусалим, и жителите му; и направих водите да се издигнат на тяхно място, за да скрия тяхното нечестие и мерзости от лицето Ми, за да не идва към Мене кръвта на пророците и светиите повече срещу тях.",
                    "И ето, градът Гадиандий и градът Гадиомна, и градът Яков, и градът Гимгимно — всички тези градове Аз сторих да потънат и направих хълмове и долини на мястото им; и жителите им погребах в недрата на земята, за да скрия тяхното нечестие и мерзости от лицето Ми, за да не идва към Мене кръвта на пророците и светиите повече срещу тях.",
                    "И ето, този велик град Яковугат, който беше населен с людете на цар Яков, направих го да бъде изгорен с огън заради техните грехове и нечестието им, което беше над всичкото нечестие по цялата земя, заради техните тайни убийства и заговори; защото те бяха онези, които унищожиха мира на народа Ми и управата на страната; затова сторих те да бъдат изгорени, за да ги унищожа и ги махна от лицето Си, за да не идва към Мене кръвта на пророците и светиите повече срещу тях.",
                    "И ето, градът Ламан и градът Иос, и градът Гад, и градът Кискумен Аз направих да бъдат изгорени с огън, те и жителите им, заради нечестието им в това, че прогонваха пророците и замеряха с камъни онези, които изпратих да им известяват за нечестието и мерзостите им.",
                    "И защото те ги прогониха всичките и нямаше никой праведен измежду тях, Аз пратих огън и ги погубих, та тяхното нечестие и мерзостите им да могат да бъдат скрити от лицето Ми и кръвта на пророците и светиите, които изпратих сред тях, да не вика към Мене срещу тях от земята.",
                    "И причиних много велики опустошения да сполетят тази земя и този народ заради тяхното нечестие и мерзостите им.",
                    "О, всички вие, които сте пощадени, защото бяхте по-праведни от тях, не искате ли сега да се върнете към Мене и да се покаете за греховете си, и да се обърнете, за да може да ви изцеля?",
                    "Да, истина ви казвам, ако дойдете при Мене, ще имате живот вечен. Ето, Моята ръка на милост е протегната към вас и този, който дойде, него ще приема; и благословени са онези, които идват при Мене.",
                    "Ето, Аз съм Исус Христос, Синът Божий. Аз сътворих небесата и земята, и всичките неща, които са в тях. Аз бях с Отца от началото. Аз съм в Отца и Отец е в Мене, и в Мене Отец прослави името Си.",
                    "При своите Си дойдох, но своите Ми не Ме приеха. И писанията относно Моето пришествие са изпълнени.",
                    "И онези, които Ме приеха, на тях дадох да станат синове Божии; и тъкмо тъй ще дам на онези, които повярват в Моето име, понеже ето, чрез Мене идва изкуплението и в Мене законът Моисеев е изпълнен.",
                    "Аз съм светлината и животът на света. Аз съм Алфа и Омега, началото и краят.",
                    "И вие не ще Ми принасяте повече кръвопролитие; да, вашите жертви и вашите всеизгаряния ще бъдат премахнати, защото Аз не ще приема никоя от вашите жертви и вашите всеизгаряния.",
                    "И вие ще Ми принесете в жертва съкрушено сърце и разкаян дух. И който дойде при Мен със съкрушено сърце и разкаян дух, него ще кръстя с огън и със Светия Дух, тъкмо както ламанитите поради вярата им в Мене по времето на тяхното обръщане, когато бяха кръстени с огън и със Светия Дух, но не го знаеха.",
                    "Ето, Аз съм дошъл в света, за да донеса изкупление на света, за да спася света от греха.",
                    "Затова, който се покае и дойде при Мене като малко дете, него ще приема, защото на такъв е царството Божие. Ето, за такива отдадох живота Си и Си го възвърнах отново; затова покайте се и елате при Мене, вие, краища на земята, и бъдете спасени."
                ]
            },
            {
                "url": "https://www.lds.org/scriptures/bofm/3-ne/10?lang=bul",
                "name": "Глава 10",
                "summary": [
                    "За много часове по земята настава тишина. Гласът на Христа обещава да събере народа си, както кокошка събира пилетата си. По-праведната част от народа е била запазена. Около 34–35 г. от Хр."
                ],
                "verses": [
                    "И сега, ето, стана така, че всички люде от страната чуха тези слова и ги засвидетелстваха. И след тези слова настъпи тишина над земята в продължение на много часове.",
                    "И толкова велико беше учудването на людете, че те престанаха да ридаят и оплакват загубата на близките си, които бяха погинали; ето защо, настана тишина по цялата земя в продължение на много часове.",
                    "И стана така, че отново дойде глас до народа и всички люде чуха, и го засвидетелстваха, казвайки:",
                    "О, вие жители на тези велики градове, които паднаха, вие, потомци на Яков, да, вие от дома Израилев, колко пъти съм ви събирал, както кокошка събира своите пилци под крилата си и съм ви хранил.",
                    "И отново, колко пъти щях да съм ви събрал, да, както кокошка събира своите пилци под крилата си, о, ти народе от дома Израилев, който падна; да, и ти, народе от дома Израилев, вие, които живеете в Ерусалим, както и вие, които паднахте; да, колко пъти щях да съм ви събрал както кокошка събира пилците си, но вие не поискахте.",
                    "О, ти доме Израилев, когото Аз пощадих, колко пъти ще те събирам, както кокошка събира пилците под крилата си, ако се покаеш и се върнеш при Мене с пълно намерение в сърцето.",
                    "Но ако ти не го направиш, о, доме Израилев, местата на обиталищата ти ще запустеят до времето на изпълнението на завета с бащите ти.",
                    "И сега стана така, че след като людете чуха тези слова, ето, те започнаха да ридаят и да вият отново, поради загубата на техните роднини и приятели.",
                    "И стана така, че тъй изминаха три дни. И настъпи утрото, и мракът се разпръсна от лицето на земята, и земята престана да трепери, и канарите престанаха да се пукат, и ужасните стенания секнаха и всички метежни шумове преминаха.",
                    "И земята се затвори отново така, че застана; и скръбта, плачът и риданието на пощадените люде престанаха; и тяхната скръб се превърна в радост, а риданията им — във възхвала и благодарности към Господа Исуса Христа, техния Изкупител.",
                    "И тъй бяха изпълнени писанията, които бяха изречени от пророците.",
                    "И тъкмо по-праведната част от людете беше спасена, и това бяха тези, които приемаха пророците и не ги замеряха с камъни; и тъкмо тези, които не проливаха кръвта на светиите, бяха спасени.",
                    "И те бяха пощадени и не бяха погълнати и погребани в земята; и те не бяха издавени в дълбините на морето; и не бяха изгорени с огън, нито пък бяха затрупани и смазани до смърт; и не бяха отнесени във вирушката, нито бяха задушени от парите на дима и на мрака.",
                    "И сега, нека този, който чете, да разбере; този, който има писанията, нека да ги изучи, да погледне и види дали всичките тези жертви и всички тези унищожения с огън и с дим, и от бури, и от вихрушки, и от разтваряне на земята, за да ги поеме, и тъй, дали всички тези неща не бяха в изпълнението на пророчествата на много от светите пророци.",
                    "Ето, аз ви казвам, да, мнозина свидетелстваха за тези неща при пришествието на Христа и бяха убити, защото свидетелстваха за тези неща.",
                    "Да, пророкът Зенос свидетелстваше за тези неща, както и Зенок говорѝ относно тези неща, и те свидетелстваха изключително за нас, които сме остатъкът от потомството им.",
                    "Ето, баща ни Яков също свидетелстваше за един остатък от потомството на Иосиф. И ето, не сме ли ние остатък от потомството на Иосиф? И тези неща, които свидетелстват за нас, не са ли те написани върху плочите от пиринч, които баща ни Лехий изнесе от Ерусалим?",
                    "И стана така, че в края на тридесет и четвъртата година, ето, аз ще ви покажа, че народът на Нефи, който беше пощаден, и всички онези, които бяха наречени ламанити и бяха спасени, получиха големи благоволения и благословии, които се изляха върху главите им дотолкова, че малко след възнесението на Христа на небето Той им се яви наистина,",
                    "като им показваше тялото си и им служеше; разказ на Неговото служение ще бъде даден оттук нататък. Ето защо, засега слагам край на сказанията си."
                ]
            },
            {
                "url": "https://www.lds.org/scriptures/bofm/3-ne/11?lang=bul",
                "name": "Глава 11",
                "summary": [
                    "Отец свидетелства за Своя възлюбен Син. Христос се появява и възвестява единението Си. Хората пипат белезите от раните по ръцете, краката и ребрата Му. Те викат Осанна. Той възвестява способа и начина на кръщение. Духът на раздора е от дявола. Според Христовото учение човеците трябва да повярват, да бъдат кръстени и да получат Светия Дух. Около 34 г. от Хр."
                ],
                "verses": [
                    "И сега стана така, че имаше едно голямо множество от народа на Нефи, събрано около храма, който беше в земята Изобилие; и те се учудваха, и изумяваха помежду си, и си показваха едни на други великата и чудна промяна, която беше станала.",
                    "И те разговаряха също за този Исус Христос, относно смъртта на Когото е било дадено знамение.",
                    "И стана така, че докато разговаряха помежду си по този начин, те чуха глас, който като че идваше от небето; и хвърлиха поглед наоколо, защото не разбраха гласа, който чуха; и той не беше рязък глас нито беше силен глас; въпреки това и макар че беше мек глас, той прониза до самата сърцевина онези, които го чуваха, тъй че нямаше част от снагата им, която да не бе сторено да се разтърси; да, гласът ги прониза в самата душа и накара сърцата им да горят.",
                    "И стана така, че те чуха отново гласа и не го разбраха.",
                    "И за трети път чуха те гласа и отвориха ушите си, за да го чуят; и очите им бяха отправени по посока на звука му; и те гледаха съсредоточено към небето, откъдето идваше звукът.",
                    "И ето, третия път те разбраха гласа, който чуха; и той им каза:",
                    "Ето Моя Възлюбен Син, в Когото е Моето благоволение, в Когото прославих името Си — слушайте Него.",
                    "И стана така, че когато разбраха, те вдигнаха отново очите си към небето; и ето, те видяха един Човек да се спуска от небесата; и Той беше облечен в бяла роба; и Той слезе и застана сред тях; и очите на цялото множество се обърнаха към Него и людете не смееха да отворят уста, даже за да си говорят едни на други, и не знаеха какво значи това, защото те мислеха, че е ангел, който им се беше явил.",
                    "И стана така, че Той простря ръката Си и заговори на людете, казвайки:",
                    "Ето, Аз съм Исус Христос, за Когото пророците свидетелстваха, че ще дойде в света.",
                    "И ето, Аз съм светлината и животът на света; и Аз пих от тази горчива чаша, която Отец Ми даде и прославих Отца, вземайки върху Си греховете на света, с което изстрадах волята на Отца във всички неща от началото.",
                    "И стана така, че когато Исус изговори тези слова, цялото множество падна на земята; защото те си спомниха, че им беше пророкувано, че Христос ще им се покаже след възнесението Си на небето.",
                    "И стана така, че Господ им говорѝ, казвайки:",
                    "Станете и елате при Мене, за да поставите ръце в ребрата Ми, също и за да почувствате белезите от гвоздеите на ръцете Ми и на нозете Ми, за да узнаете, че Аз съм Богът Израилев и Богът на цялата земя и че бях предаден на смърт заради греховете на света.",
                    "И стана така, че множеството отиде и поставиха ръце в ребрата Му, и почувстваха белезите от гвоздеите на ръцете Му и нозете Му; и това те направиха, като пристъпваха напред един след друг, докато всичките не се извървяха и не видяха с очите си, и не почувстваха с ръцете си, и не узнаха със сигурност, и не засвидетелстваха, че това беше Този, за Когото пророците бяха писали, че ще дойде.",
                    "И когато всичките бяха пристъпили напред и бяха станали сами свидетели, те извикаха в един глас, казвайки:",
                    "Осанна! Благословено да е името на Всевишния Бог! И паднаха в нозете на Исуса и Му се поклониха.",
                    "И стана така, че Той говорѝ на Нефи (понеже Нефи беше сред множеството) и му заповяда да пристъпи напред.",
                    "И Нефи стана, приближи се, поклони се пред Господа и целуна нозете Му.",
                    "И Господ му заповяда да стане. И той стана и се изправи пред Него.",
                    "И Господ му каза: Аз ти давам сила да кръщаваш този народ, когато Аз отново се възнеса на небето.",
                    "И Господ призова за това други и им каза същото; и Той им даде сила да кръщават. И Той им каза: По този начин вие ще кръщавате и нека да няма никакви спорове между вас.",
                    "Истина ви казвам, че всеки, който се покае за греховете си чрез вашите слова и пожелае да бъде кръстен в Моето име, вие ще го кръстите по този начин — ето, вие ще слезете и ще застанете във водата, и в Моето име ще ги кръстите.",
                    "И сега, ето словата, които ще произнесете, назовавайки ги по име, казвайки:",
                    "Имайки власт, дадена ми от Исуса Христа, аз те кръщавам в името на Отца, и на Сина, и на Светия Дух. Амин.",
                    "И тогава ще ги потопите във водата и ще излезете от водата.",
                    "И по този начин ще кръщавате в Моето име, защото ето, истина ви казвам, че и Отец, и Синът, и Светият Дух са едно; и Аз съм в Отца, и Отец е в Мене, и Отец и Аз сме едно.",
                    "И според както ви заповядах, тъй ще кръщавате. И няма да има повече никакви спорове между вас, както е имало досега; нито пък ще има повече спорове между вас относно точките на Моето учение, както е имало досега.",
                    "Защото истина, истина ви казвам, този, който има духа на раздора, не е от Мене, но е от дявола, който е бащата на раздора и който подтиква сърцата на човеците да спорят гневно едни с други.",
                    "Ето, това не е Моето учение — да се подтикват сърцата на човеците към гняв един срещу друг; а Моето учение е това, че такива неща трябва да бъдат премахнати.",
                    "Ето, истина, истина ви казвам, Аз ще ви възвестя Моето учение.",
                    "И това е Моето учение, и това е учението, което Отец Ми е дал; и Аз свидетелствам за Отца, и Отец свидетелства за Мене, и Светият Дух свидетелства за Отца и за Мене; и Аз свидетелствам, че Отец заповяда на всички човеци, навсякъде, да се покаят и да повярват в Мене.",
                    "И който повярва в Мене и е кръстен, същият ще бъде спасен; и това са тези, които ще наследят царството Божие.",
                    "А всеки, който не повярва в Мене и не е кръстен, ще бъде прокълнат.",
                    "Истина, истина ви казвам, че това е Моето учение, и Аз свидетелствам за него от Отца; и който вярва в Мене, вярва също и в Отца; и на него Отец ще му засвидетелства за Мене, защото Той ще го посети с огън и със Светия Дух.",
                    "И тъй Отец ще засвидетелства за Мене, и Светият Дух ще му засвидетелства за Отца и за Мене, защото и Отец, и Аз, и Светият Дух сме едно.",
                    "И още ви казвам, че трябва да се покаете и да станете като малко дете, и да бъдете кръстени в Моето име, или вие няма да можете по никакъв начин да получите тези неща.",
                    "И отново ви казвам, че трябва да се покаете и да бъдете кръстени в Моето име, и да станете като малко дете, или вие няма да можете по друг начин да наследите царството Божие.",
                    "Истина, истина ви казвам, че това е Моето учение и всеки, който гради върху това, той гради върху Моята канара, и портите на пъкъла не ще надвият над него.",
                    "И всеки, който извести повече или по-малко от това и го постанови за Мое учение, той самият идва от злото и не е съграден върху Моята канара, а гради на пясъчна основа и портите на пъкъла стоят отворени, за да приемат такива, когато дойдат наводненията и ветровете се стоварят върху тях.",
                    "Затова идете при този народ и известете словата, които казах, по всичките краища на земята."
                ]
            },
            {
                "url": "https://www.lds.org/scriptures/bofm/3-ne/12?lang=bul",
                "name": "Глава 12",
                "summary": [
                    "Исус призовава Дванадесетте и им възлага мисия. Той произнася пред нефитите проповед, подобна на проповедта от Планината. Той изрича благословенията. Неговите учения превъзхождат и имат предимство пред закона на Моисей. На човеците е заповядано да бъдат съвършени, тъкмо както са съвършени Той и Неговият Отец. Сравни с Евангелие от Матея, гл. 5. Около 34 г. от Хр."
                ],
                "verses": [
                    "И стана така, че когато Исус каза тези слова на Нефи и на онези, които бяха призовани (и сега, броят на онези, които бяха призовани и които бяха получили сила и власт да кръщават беше дванадесет) ето, Той простря ръката Си към множеството и извика към тях, казвайки: Благословени сте, ако се вслушате в словата на тези дванадесет, които Аз избрах измежду вас, за да ви поучават и да бъдат ваши служители; и Аз им дадох сила да могат да ви кръщават с вода; и след като бъдете кръстени с вода, ето, Аз ще ви кръстя с огън и със Светия Дух; затова благословени сте, ако повярвате в Мене и бъдете кръстени, след като Ме видяхте и узнахте, че Аз съм.",
                    "И още по-благословени ще бъдат онези, които ще повярват на словата ви, защото вие ще свидетелствате, че сте Ме виждали и че знаете, че Аз съм. Да, благословени ще бъдат онези, които ще повярват на словата ви и се снишат в дълбините на смирението, и бъдат кръстени, защото те ще бъдат посетени с огън и със Светия Дух и ще получат опрощение на греховете си.",
                    "Да, благословени са нищите по дух, които идват при Мене, защото тяхно е царството небесно.",
                    "И още, благословени са всички, които скърбят, защото те ще бъдат утешени.",
                    "И благословени са кротките, защото те ще наследят земята.",
                    "И благословени са всички тези, които гладуват и жадуват за праведност, защото те ще бъдат изпълнени със Светия Дух.",
                    "И благословени са милостивите, защото те ще получат милост.",
                    "И благословени са всичките чисти по сърце, защото те ще видят Бога.",
                    "И благословени са всички миротворци, защото те ще бъдат наречени чедата Божии.",
                    "И благословени са всички онези, които са преследвани заради Моето име, защото тяхно е царството небесно.",
                    "И благословени ще бъдете вие, когато човеците ви хулят и ви преследват, и говорят лъжливо всякакъв вид зло против вас заради Мене.",
                    "Защото ще имате велика радост и ще се веселите извънредно много, защото голяма ще бъде вашата награда на небето, понеже тъй те преследваха и пророците, които бяха преди вас.",
                    "Истина, истина ви казвам, Аз ви давам да бъдете солта на земята, но ако солта изгуби вкуса си, с какво ще се осоли земята? Оттогава насетне солта не ще служи за нищо, освен да се изхвърли вън и да се тъпче под краката човешки.",
                    "Истина, истина ви казвам, Аз ви давам да бъдете светлината на този народ. Не може да се укрие град, поставен на хълм.",
                    "Ето, човеците палят ли свещ, за да я сложат под шиник? Не, но я слагат на светилника и тя свети на тези, които са в къщата.",
                    "Затова нека вашата светлина също тъй да свети пред този народ, тъй че те да могат да видят вашите добри дела и да прославят Отца ви, Който е на небесата.",
                    "Не мислете, че Аз съм дошъл да разруша закона или пророците. Аз не съм дошъл да разруша, а да изпълня.",
                    "Защото истина ви казвам, нито една точка, нито една чертичка от закона не е преминала, но в Мене се изпълнява всичко.",
                    "И ето, Аз ви дадох закона и заповедите на Моя Отец: Да повярвате в Мене, да се покаете за греховете си и да дойдете при Мене със съкрушено сърце и разкаян дух. Ето, имате заповедите пред вас и законът е изпълнен.",
                    "Ето защо, елате при Мене и бъдете спасени; понеже истина ви казвам, че ако не спазвате Моите заповеди, които ви заповядвам сега, вие не ще влезете по никакъв начин в царството небесно.",
                    "Чули сте, че е било казано от древните и това също е написано пред вас, не убивай, и който убие, ще бъде в опасност от Божието възмездие.",
                    "А пък Аз ви казвам, че всеки, който се разгневи на брат си, ще бъде в опасност от Неговото възмездие. И който каже на брат си, Рака, ще бъде в опасност пред съвета; и който каже: Ти, безумецо, ще бъде в опасност от огъня на пъкъла.",
                    "Ето защо, ако ще идваш при Мене, или пожелаеш да дойдеш при Мене, и си спомниш, че брат ти има нещо против тебе,",
                    "иди при брата си и помири се най-напред с него, и тогава ела при Мене с пълно намерение в сърцето си, и Аз ще те приема.",
                    "Помирявай се с противника си бързо, докато си още на път с него, за да не би той да те предаде да бъдеш хвърлен в тъмница.",
                    "Истина, истина ви казвам, ти не ще излезеш по никакъв начин оттам, докато не изплатиш и последната сенина. И докато си в тъмница, можеш ли да платиш дори и една сенина? Истина, истина ти казвам, не!",
                    "Ето, писано е от древните, не прелюбодействай.",
                    "Но Аз ви казвам, че всеки, който погледне на жена, за да я пожелае, той вече е прелюбодействал с нея в сърцето си.",
                    "Ето, давам ви заповед да не позволявате никое от тези неща да влезе в сърцето ви.",
                    "Защото е по-добре да се отречете от тези неща и да вдигнете кръста си, отколкото да бъдете хвърлени в пъкъла.",
                    "Писано е, че всеки, който напусне жена си, нека да ѝ даде разводно писмо.",
                    "Истина, истина ви казвам, че ако някой напусне жена си, освен поради блудство, прави я да прелюбодейства; и който се ожени за нея, която е напусната, прелюбодейства.",
                    "И още е писано да не престъпваш клетвата си, но изпълнявай пред Господа клетвите си.",
                    "Но истина, истина ви казвам, не се кълнете никак; нито в небето, защото е престолът на Бог;",
                    "нито в земята, защото тя е Негово подножие.",
                    "Нито се кълни в главата си, защото ти не можеш да направиш нито един косъм черен или бял.",
                    "Но нека говорът ти бъде: Да, да; не, не, защото всичко, което е в повече от това, е зло.",
                    "И ето, писано е око за око и зъб за зъб.",
                    "Но Аз ви казвам да не се противите на злото и ако някой те удари по дясната буза, обърни му и другата.",
                    "И ако някой поиска да се съди с тебе и да ти вземе ризата, остави му и горната си дреха.",
                    "И който те принуди да вървиш с него една миля, върви с него две.",
                    "Дай на оногова, който ти проси и не се отвръщай от оногова, който ти иска на заем.",
                    "И ето, писано е още, обичай ближния си и мрази врага си.",
                    "Но ето, Аз ви казвам: Обичайте враговете си и благославяйте онези, които ви проклинат, вършете добро на онези, които ви мразят, и молете се за ония, които ви позорят и преследват;",
                    "за да бъдете чеда на вашия Отец, Който е на небесата, защото Той прави слънцето Си да изгрява над злите и над добрите.",
                    "Ето защо, тези неща, които бяха в старо време, които бяха в закона, в Мене всички са изпълнени.",
                    "И старите неща са свършени, и всички неща са станали нови.",
                    "И тъй, Аз бих желал да бъдете съвършени, както Аз съм, или както вашият Отец, Който е на небесата, е съвършен."
                ]
            },
            {
                "url": "https://www.lds.org/scriptures/bofm/3-ne/13?lang=bul",
                "name": "Глава 13",
                "summary": [
                    "Исус учи нефитите на Господната молитва. Те трябва да събират съкровища на небето. На Дванадесетте е наредено да не се грижат за материални неща в своето служение. Сравни с Евангелие от Матея, гл. 6. Около 34 г. от Хр."
                ],
                "verses": [
                    "Истина, истина ви казвам, че бих желал да правите милостини на бедните, но внимавайте да не правите милостините си пред човеците, за да бъдете видени от тях, иначе нямате наградата от Отца ви, Който е на небесата.",
                    "И тъй, когато правите милостините си, не тръбете пред себе си, както правят лицемерите в синагогите и по улиците, за да се прославят пред човеците. Истина ви казвам, те имат своята награда.",
                    "Но когато правиш милостиня, нека лявата ти ръка да не знае какво прави дясната ти ръка;",
                    "тъй че да бъде милостинята ти в тайно; и твоят Отец, Който вижда в тайно, Той самият ще ти въздаде наяве.",
                    "И когато се молиш, не прави както лицемерите, защото те обичат да се молят изправени в синагогите и по ъглите на улиците, за да бъдат видени от човеците. Истина ви казвам, че те имат своята награда.",
                    "Но ти, когато се молиш, влез във вътрешната си стаичка и след като затвориш вратата, помоли се на твоя Отец, Който е в тайно; и Отец ти, Който вижда в тайно, ще ти въздаде наяве.",
                    "Но когато се молиш, не употребявай празни повторения като друговерците, които мислят, че ще бъдат чути поради многото им говорене.",
                    "Прочее, не бъдете като тях, защото вашият Отец знае от какво се нуждаете още преди да поискате от Него.",
                    "А молете се така: Отче наш, Който си на небесата, да се свети Твоето име.",
                    "Да бъде волята Ти на земята, тъй както е на небесата.",
                    "И прости ни нашите дългове, както ние прощаваме на нашите длъжници.",
                    "И не ни въвеждай в изкушение, но избави ни от лукавия.",
                    "Защото Твое е царството и силата, и славата навеки. Амин.",
                    "Защото, ако вие простите на човеците простъпките им, вашият небесен Отец ще ви прости също.",
                    "Но ако не простите на човеците техните простъпки, то и вашият Отец няма да ви прости вашите простъпки.",
                    "Нещо повече, когато постите, не бъдете като лицемерите с унило изражение, защото те помрачават лицата си, за да изглеждат пред човеците, че постят. Истина ви казвам, че те имат своята награда.",
                    "Но ти, когато постиш, помажи главата си и умий лицето си;",
                    "за да те не виждат човеците, че постиш, а твоят Отец, Който е в тайно; и твоят Отец, Който вижда в тайно, ще ти въздаде наяве.",
                    "Не събирайте за себе си съкровища на земята, където молец и ръжда ги разяждат и където крадци ги подкопават и крадат.",
                    "Но събирайте за себе си съкровища на небесата, където нито молец, нито ръжда ги разяждат, и където крадци не ги подкопават, нито крадат.",
                    "Защото, където е съкровището ви, там ще бъде и сърцето ви.",
                    "Окото е светилото за тялото; затова, ако твоето око е здраво, цялото ти тяло ще бъде изпълнено със светлина.",
                    "Ако пък окото ти бъде зло, цялото твое тяло ще бъде изпълнено с мрак. Прочее, ако светлината в теб е мрак, то колко голям ще е този мрак!",
                    "Никой човек не може да служи на двама господари, защото или ще намрази единия, а другия ще обикне, или към единия ще се привърже, а другия ще презре. Не можете да служите и на Бога, и на мамона.",
                    "И сега стана така, че когато Исус изговори тези слова, Той погледна към дванадесетте, които Той беше избрал, и им каза: Помнете словата, които ви казах. Защото ето, вие сте тези, които избрах, за да служите на този народ. Затова казвам ви, не се грижете за живота си, какво ще ядете или какво ще пиете; нито за тялото си с какво ще го облечете. Животът не е ли повече от храната и тялото — от облеклото?",
                    "Погледнете птиците небесни, че не сеят, нито жънат, нито в житници събират; и все пак вашият небесен Отец ги храни. Не сте ли вие много по-ценни от тях?",
                    "И кой от вас с грижене може да додаде един лакът на ръста си?",
                    "И защо се безпокоите за облекло? Разгледайте полските кремове как растат; те нито се трудят, нито предат.",
                    "Но казвам ви, че даже Соломон в цялата си слава не се е обличал като един от тях.",
                    "Прочее, ако Бог облича така полската трева, която днес я има, а утре се хвърля в пещта, тъкмо тъй Той ще облече и вас, ако не сте маловерни.",
                    "Затова не се грижете, казвайки: Какво ще ядем? или: Какво ще пием? или: С какво ще се облечем?",
                    "Защото вашият небесен Отец знае, че се нуждаете от всичко това.",
                    "Но търсете първо царството Божие и Неговата правда и всичко това ще ви се прибави.",
                    "Ето защо, не се безпокойте за утре, защото утрешният ден сам се грижи за своето. Достатъчен е денят на неговото зло."
                ]
            },
            {
                "url": "https://www.lds.org/scriptures/bofm/3-ne/14?lang=bul",
                "name": "Глава 14",
                "summary": [
                    "Исус заповядва: Не съдете; искайте от Бога; пазете се от лъжливи пророци. Той обещава спасение за онези, които вършат волята на Отца. Сравни с Евангелие от Матея, гл. 7. Около 34 г. от Хр."
                ],
                "verses": [
                    "И сега стана така, че когато Исус изговори тези слова, Той се обърна към множеството, отвори отново устата Си, казвайки: Истина, истина ви казвам, не съдете, за да не бъдете съдени.",
                    "Защото с какъвто съд съдите, с такъв ще бъдете съдени; и с каквато мярка мерите, с такава ще ви се мери.",
                    "И защо гледаш съчицата в окото на брата ти, а не мислиш за гредата в твоето собствено око?",
                    "Или как ще кажеш на брата си: Остави да извадя съчицата от твоето око, а ето, в твоето собствено око има греда?",
                    "Лицемерецо, извади първо гредата от собственото си око, тогава ще видиш ясно, за да извадиш съчицата от братовото си око.",
                    "Не давайте това, което е свято, на псетата, нито хвърляйте бисерите си пред свине, да не би да ги стъпчат под нозете си и се обърнат, и ви разкъсат.",
                    "Искайте и ще ви се даде; търсете и ще намерите; хлопайте и ще ви се отвори.",
                    "Защото всеки, който иска, получава; и всеки, който търси, намира; и на този, който хлопа, ще се отвори.",
                    "Има ли някой сред вас, който, ако му поиска син му хляб, ще му даде камък?",
                    "Или ако поиска риба, ще му даде ли той змия?",
                    "И тъй, ако вие, бидейки зли, умеете да давате блага на чедата си, колко повече вашият Отец, Който е на небесата, ще даде блага на тези, които искат от Него?",
                    "Прочее, всичко, което искате човеците да правят на вас, правете и вие на тях, защото това е законът и пророците.",
                    "Влезте през стеснената порта; защото широка е портата и пространен е пътят, който води към гибел, и мнозина са, които вървят по него.",
                    "Понеже стеснена е портата и тесен е пътят, който води към живот, и малцина са ония, които го намират.",
                    "Пазете се от лъжливи пророци, които идват при вас с овчи кожи, а отвътре са вълци-грабители.",
                    "По плодовете им ще ги познаете. Събират ли човеците грозде от тръни или смокини от репеи?",
                    "Тъкмо тъй всяко добро дърво дава добър плод, а лошото дърво дава лош плод.",
                    "Не може добро дърво да даде лош плод, нито пък лошо дърво да даде добър плод.",
                    "Всяко дърво, което не дава добър плод, отсича се и се хвърля в огъня.",
                    "И тъй, по плодовете им ще ги познаете.",
                    "Не всеки, който Ми казва: Господи! Господи! ще влезе в царството небесно; но който върши волята на Отца Ми, Който е на небесата.",
                    "Мнозина ще Ми кажат в него ден: Господи, Господи, не пророкувахме ли в Твоето име? И в Твоето име не прогонвахме ли дяволи и не извършвахме ли в Твоето име много прекрасни дела?",
                    "И тогава Аз ще им кажа: Аз никога не съм ви познавал, махнете се от Мене вие, които вършите беззаконие.",
                    "И тъй, всеки, който чуе тези Мои указания и ги изпълнява, ще го оприлича на благоразумен човек, който е съградил къщата си на канара.",
                    "И заваля дъждът, и придойдоха реките, и духнаха ветровете, и стовариха се върху тая къща; и тя не падна, защото беше основана върху канара.",
                    "И всеки, който чуе тези Мои указания и не ги изпълнява, ще се оприличи на безумен човек, който е съградил къщата си на пясък.",
                    "И заваля дъждът, и придойдоха реките, и духнаха ветровете, и стовариха се върху тази къща; и тя падна и падането ѝ бе голямо."
                ]
            },
            {
                "url": "https://www.lds.org/scriptures/bofm/3-ne/15?lang=bul",
                "name": "Глава 15",
                "summary": [
                    "Исус съобщава, че законът на Моисей е изпълнен в Него. Нефитите са другите овце, за които Той говори в Ерусалим. Поради беззаконието си Господният народ в Ерусалим не знае за разпръснатите Израилеви овце. Около 34 г. от Хр."
                ],
                "verses": [
                    "И сега стана така, че когато Исус свърши тези указания, Той хвърли поглед наоколо към множеството и им каза: Ето, вие чухте нещата, на които Аз поучавах, преди да се възнеса при Моя Отец; и тъй, който си спомня тези Мои указания и ги изпълнява, него ще вдигна в последния ден.",
                    "И стана така, че когато Исус произнесе тези слова, Той усети, че има някои между тях, които се изумяват и се чудят на това, което Той поиска относно закона на Моисей; защото те не разбраха казаното, че старите неща са преминали и че всички неща са станали нови.",
                    "И Той им каза: Не се учудвайте на това, което ви казах, че старите неща са преминали и че всички неща са станали нови.",
                    "Ето, Аз ви казвам, че законът, който беше даден на Моисей, е изпълнен.",
                    "Ето, Аз съм Този, Който даде закона и Аз съм Този, Който сключи завет с Моя народ Израил; прочее, законът в Мене е изпълнен, защото Аз дойдох, за да изпълня закона, следователно той има край.",
                    "Ето, Аз не унищожавам пророците, защото, колкото не е било изпълнено в Мене, истина ви казвам, ще бъде всичко изпълнено.",
                    "И защото ви казах, че старите неща са преминали, Аз не унищожавам това, което е било казано относно идните неща.",
                    "Защото ето, заветът, който сключих с Моя народ, не е изцяло изпълнен; но законът, който бе даден на Моисей, има край в Мене.",
                    "Ето, Аз съм законът и светлината. Погледнете Ме, устойте до края и вие ще живеете; защото на този, който устои до края, ще дам вечен живот.",
                    "Ето, Аз съм ви дал заповедите; затова спазвайте Моите заповеди. И това е законът и пророците, защото те наистина свидетелстваха за Мене.",
                    "И сега стана така, че когато Исус изрече тези слова, Той каза на дванадесетте, които беше избрал:",
                    "Вие сте Мои ученици; и вие сте светлина за този народ, който е остатък от дома на Иосиф.",
                    "И ето, тази земя е ваше наследство; и Отец ви я даде.",
                    "И никога Отец не ми е давал заповед, че трябва да кажа това на братята ви в Ерусалим.",
                    "Нито пък Отец Ми е давал някога заповед да им кажа за другите племена от дома Израилев, които Отец изведе вън от страната.",
                    "И Отец Ми заповяда да им кажа само това:",
                    "Че и други овце имам, които не са от това стадо; и тях също трябва да доведа и те да чуят гласа Ми; и ще има едно стадо и един пастир.",
                    "И сега, поради коравовратие и неверие те не разбраха словото Ми; ето защо, Моят Отец Ми заповяда да не им казвам нищо повече за това.",
                    "Но истина ви казвам, че Отец Ми заповяда и Аз ви го казвам, че вие бяхте отделени от тях поради беззаконието им; ето защо, тъкмо поради беззаконието си те не знаят за вас.",
                    "И още, истина ви казвам, че Отец отдели от тях другите племена; и поради беззаконието си те не знаят нищо за тях.",
                    "И истина ви казвам, че вие сте тези, за които казах: Други овце имам, които не са от това стадо; и тях трябва също да доведа, и те ще чуят гласа Ми; и ще има едно стадо и един пастир.",
                    "И те не Ме разбраха, защото предположиха, че това са езичниците; понеже не разбраха, че езичниците трябва да се обърнат чрез тяхното проповядване.",
                    "И те не Ме разбраха, когато казвах, че те ще чуят гласа Ми; и те не Ме разбраха, че езичниците няма никога да чуят гласа Ми, и че Аз не ще им се явя, освен чрез Светия Дух.",
                    "Но ето, вие чухте гласа Ми и Ме видяхте; и вие сте Моите овце и сте причислени към онези, които Отец Ми даде."
                ]
            },
            {
                "url": "https://www.lds.org/scriptures/bofm/3-ne/16?lang=bul",
                "name": "Глава 16",
                "summary": [
                    "Исус ще навести и други от изгубените овце на Израил. В последните дни Евангелието ще отиде при езичниците, а след това и в дома Израилев. Господният народ ще види ясно с очите си, когато Той възвърне Сион. Около 34 г. от Хр."
                ],
                "verses": [
                    "И истина, истина ви казвам, че имам други овце, които не са от тази земя, нито от земята на Ерусалим, нито от никоя друга земя наоколо, където Аз бях да служа.",
                    "Защото онези, за които говоря, са тези, които все още не са чули гласа Ми; нито пък Аз някога съм се показвал пред тях.",
                    "Но Аз получих заповед от Отца да отида при тях и те да чуят Моя глас, и да бъдат причислени към овцете Ми, за да има едно стадо и един пастир; и затова Аз отивам, за да им се явя.",
                    "И ви заповядвам да запишете тези слова, след като си отида, тъй че ако бъде тъй, че Моят народ в Ерусалим, тези, които Ме видяха и бяха с Мене в служението Ми, не поискат от Отца в Моето име да получат знание чрез Светия Дух за вас, а също и за други племена, които са им непознати, то тези слова, които вие ще запишете, да бъдат запазени и да бъдат разкрити на езичниците, тъй че чрез пълнотата на езичниците остатъкът от тяхното потомство, който ще бъде разпръснат по цялата земя заради неверието му, да може да бъде докаран или доведен до знанието за Мене, техния Изкупител.",
                    "И тогава Аз ще ги събера от четирите краища на земята; и тогава Аз ще изпълня завета, който Отец сключи с целия народ от дома Израилев.",
                    "И благословени са езичниците поради вярата им в Мене и в Светия Дух, Който им свидетелства за Мене и за Отца.",
                    "Ето, поради тяхната вяра в Мене, казва Отец, и поради твоето неверие, о, доме Израилев, в последния ден истината ще дойде до езичниците, тъй че тези неща ще им бъдат открити в пълнотата си.",
                    "Но горко на невярващите от езичниците, казва Отец, защото при все че са се появили на лицето на тази земя и са разпръснали Моя народ, който е от дома Израилев; и Моят народ, който е от дома Израилев, беше прогонен от средата си и бе потъпкан под нозете им;",
                    "и поради милостите на Отца спрямо езичниците, и поради възмездията на Отца към Моя народ, който е от дома Израилев, истина, истина ви казвам, че всичко това, което сторих, тъй че Моят народ, който е от дома Израилев, да бъде поразяван и наскърбяван, и избиван, и отхвърлян от средата им, и да стане мразен от тях, и да стане за смях и подигравка сред тях,",
                    "и тъй, Отец Ми заповяда да ви кажа: В този ден, когато езичниците съгрешат срещу Моето Евангелие, отхвърлят пълнотата на Моето Евангелие и се издигнат в гордостта на сърцата си над всички народи и люде из цялата земя, и бъдат изпълнени с всякакъв вид лъжи и измами, и злини, и всякакъв вид лицемерие, и убийства, и свещенически лукавства, и блудства, и тайни мерзости; и ако те вършат всички тези неща и отхвърлят пълнотата на Моето Евангелие, ето, казва Отец: Аз ще отнема пълнотата на Моето Евангелие от тях.",
                    "И тогава ще си спомня Моя завет, който сключих с Моя народ, о, доме Израилев, и ще му донеса Моето Евангелие.",
                    "И Аз ще ти покажа, о, доме Израилев, че езичниците не ще имат сила над тебе; но Аз ще си спомня за завета Ми с тебе, о, доме Израилев, и ти ще стигнеш до знанието за пълнотата на Моето Евангелие.",
                    "Но ако езичниците се покаят и се върнат при Мене, казва Отец, ето, те ще бъдат причислени към Моя народ, о, доме Израилев.",
                    "И Аз не ще позволя на народа Ми, който е от дома Израилев, да мине сред тях и да ги потъпче, казва Отец.",
                    "Но ако те не се обърнат към Мене и не се вслушат в гласа Ми, Аз ще им позволя, да, ще позволя на Моя народ, о, доме Израилев, да мине сред тях и да ги потъпче както сол, която е изгубила вкуса си и която оттогава насетне не я бива за нищо, освен да бъде изхвърлена и стъпкана под краката на Моя народ, о, доме Израилев.",
                    "Истина, истина ви казвам, тъй Ми заповяда Отец — да дам на този народ тази земя за тяхно наследство.",
                    "И тогава ще бъдат изпълнени словата на пророка Исаия, които казват:",
                    "Стражите ти ще издигнат глас; в един глас те ще запеят, защото ще видят ясно с очите си, когато Господ ще възвърне Сион.",
                    "Възкликнете в радост, запейте заедно, вие, запустели Ерусалимски места, защото Господ е утешил народа Си, Той е изкупил Ерусалим.",
                    "Господ запретна святата Си ръка пред очите на всички народи; и всичките краища на земята ще видят спасението Божие."
                ]
            },
            {
                "url": "https://www.lds.org/scriptures/bofm/3-ne/17?lang=bul",
                "name": "Глава 17",
                "summary": [
                    "Исус насочва людете да обмислят словата Му и да се помолят, за да ги разберат. Той изцелява техните болни, Той се моли за людете, като използува говор, който не може да бъде записан. Ангели прислужват и огън заобикаля техните деца. Около 34 г. от Хр."
                ],
                "verses": [
                    "Ето, сега стана така, че когато Исус изговори тези слова, Той отново огледа множеството наоколо и им каза: Ето, времето Ми наближи.",
                    "Виждам, че сте немощни и не можете да разберете всички Мои слова, които Моят Отец Ми заповяда да ви кажа сега.",
                    "Затова, върнете се по домовете си и обмислете нещата, които ви казах, и помолете се на Отца в Моето име, за да можете да разберете, и подгответе умовете си за утре, и Аз ще дойда при вас отново.",
                    "Но сега Аз отивам при Отца, а също и да се покажа на изгубените племена Израилеви, защото те не са изгубени за Отца, понеже Той знае къде ги е отвел.",
                    "И стана така, че след като Исус говорѝ така, Той погледна отново към множеството наоколо и видя, че те се бяха просълзили и Го гледаха, без да помръднат, като че искаха да Го помолят да остане още малко при тях.",
                    "И Той им каза: Ето, сърцето Ми е изпълнено със състрадание към вас.",
                    "Имате ли болни сред вас? Доведете ги тука. Имате ли някои, които са куци или слепи, или хроми, или сакати, или прокажени, или изсъхнали, глухи, или страдащи по някакъв друг начин? Доведете ги тука и Аз ще ги изцеля, защото Аз ви съчувствам и сърцето Ми е изпълнено с милост.",
                    "Защото виждам, че желаете да ви покажа това, което направих с братята ви в Ерусалим и виждам, че вярата ви е достатъчна, за да ви изцеля.",
                    "И стана така, че след като Той каза това, цялото множество едновременно излезе напред с болните и страдащите си, с куците си и със слепите си, и с немите си, и с всички, които страдаха по някакъв начин; и Той изцели всеки един от тези, които Му бяха доведени.",
                    "И всички, и тези, които бяха изцелени, и онези, които бяха здрави, се наведоха в нозете Му и Му се поклониха; и всички тези от множеството, които можаха да се приближат, целунаха нозете Му, тъй че измиха нозете Му със сълзите си.",
                    "И стана така, че Той заповяда да Му доведат малките си деца.",
                    "И те доведоха малките си деца и ги поставиха на земята около Него, и Исус застана по средата; и множеството даде път, докато всички деца не бяха доведени при Него.",
                    "И стана така, че когато всички бяха доведени и Исус застана сред тях, Той заповяда на множеството да коленичат на земята.",
                    "И стана така, че когато коленичиха на земята, Исус въздъхна в себе Си и каза: Отче, смутен съм от нечестието на народа от дома Израилев.",
                    "И когато изрече тези слова, Той самият коленичи на земята; и ето, Той се помоли на Отца, и нещата, за които се помоли, не могат да бъдат записани и множеството, което Го чу, засвидетелства това.",
                    "И те засвидетелстваха така: Око никога не е виждало, нито ухо чувало преди толкова велики и чудни неща, каквито ние видяхме и чухме Исус да говори на Отца.",
                    "И никой език не може да изкаже, нито пък някой човек да напише това, нито пък могат сърцата на людете да схванат великите и чудни неща, които ние видяхме и чухме Исус да говори; и никой не може да разбере радостта, която изпълни душите ни в момента, когато Го чухме да се моли за нас на Отца.",
                    "И стана така, че когато Исус свърши молитвата Си към Отца, Той се изправи; и толкова велика беше радостта на множеството, че те се бяха изтощили.",
                    "И стана така, че Исус им заговори и им заповяда да се вдигнат.",
                    "И те се вдигнаха от земята, и Той им каза: Благословени сте заради вярата си. И сега, ето, радостта Ми е пълна.",
                    "И след като каза тези слова, Той се разплака и множеството засвидетелства това; и Той взе малките им деца едно по едно и ги благослови, като се молеше на Отца за тях.",
                    "И когато направи това, Той заплака отново.",
                    "И Той заговори на множеството и им каза: Вижте малките си деца.",
                    "И когато погледнаха, за да видят, те вдигнаха очи към небето и видяха небесата да се отварят, и видяха ангели да се спускат от небесата, като че ли посред огън; и те слязоха и заобиколиха онези малки дечица, и бяха заобиколени от огън; и ангелите им служеха.",
                    "И множеството видя и чу, и засвидетелства това; и те знаят, че тяхното свидетелство е истинно, защото те всички видяха и чуха, всеки човек за себе си; и те бяха на брой около две хиляди и петстотин души — мъже, жени и деца."
                ]
            },
            {
                "url": "https://www.lds.org/scriptures/bofm/3-ne/18?lang=bul",
                "name": "Глава 18",
                "summary": [
                    "Господ въвежда причастието сред нефитите. Наредено им е да се молят винаги в Неговото име. Онези, които ядат Неговата плът и пият Неговата кръв, без да са достойни, са прокълнати. На учениците е дадена сила да предават Светия Дух. Около 34 г. от Хр."
                ],
                "verses": [
                    "И стана така, че Исус заповяда на учениците Си да Му донесат малко хляб и вино.",
                    "И през времето, докато те бяха за хляба и виното, Той заповяда на множеството да насяда по земята.",
                    "И когато учениците пристигнаха с хляба и виното, Той взе от хляба, разчупи го и го благослови; и даде от него на учениците Си, и им заповяда да ядат.",
                    "И когато те ядоха и се заситиха, Той им заповяда да раздадат от него на множеството.",
                    "И когато множеството яде и се засити, Той каза на учениците Си: Ето, трябва да има един от вас поставен и на него ще дам власт да разчупва хляба, да го благославя и да го раздава на хората на църквата Ми — на всички онези, които повярват и бъдат кръстени в Моето име.",
                    "И винаги съблюдавайте да правите това, тъкмо както Аз го направих, тъкмо както Аз разчупих и благослових този хляб, и ви го раздадох.",
                    "И това вие ще правите във възпоменание на Моето тяло, което ви показах. И това ще бъде свидетелство за Отца, че вие наистина винаги си спомняте за Мене. И ако вие наистина винаги си спомняте за Мене, ще имате с вас Моя Дух.",
                    "И след като каза тези слова, Той заповяда на учениците Си да вземат от виното в чашата и да пият от него, и да дадат също на множеството, та те да могат да пият от него.",
                    "И стана така, че те направиха това и пиха от него, и се заситиха; и дадоха на множеството, и те пиха и се заситиха.",
                    "И след като учениците направиха това, Исус им каза: Благословени сте за това, което направихте, защото това е изпълнението на заповедите Ми и свидетелства на Отца, че сте готови да правите това, което ви заповядах.",
                    "И вие ще правите винаги това за онези, които се покаят и бъдат кръстени в името Ми; и ще го правите във възпоменание на Моята кръв, която пролях за вас, за да може да свидетелствате на Отца, че си спомняте винаги за Мене. И ако вие наистина винаги си спомняте за Мене, Моят Дух ще бъде с вас.",
                    "И Аз ви давам заповед винаги да правите тези неща. И ако винаги правите тези неща, ще бъдете благословени, защото ще сте съградени на Моята канара.",
                    "Но всички от вас, които ще правят повече или по-малко от тези неща, не са съградени на Моята канара, но са съградени на пясъчна основа; и когато завали дъждът и придойдат водите, и духнат ветровете, и се стоварят върху тях, те ще паднат и портите на пъкъла стоят отворени, за да ги приемат.",
                    "Прочее, благословени ще сте, ако спазвате Моите заповеди, които Отец Ми е заповядал да ви дам.",
                    "Истина, истина ви казвам, че вие трябва да бдите и да се молите винаги, за да не би да бъдете изкушени от дявола и бъдете отведени в плен от него.",
                    "И както Аз се молих сред вас, тъкмо тъй ще се молите и вие в църквата Ми и сред людете Ми, които се покаят и бъдат кръстени в Моето име. Ето, Аз съм светлината. Аз ви дадох пример.",
                    "И стана така, че когато Исус каза тези слова на учениците Си, Той се обърна отново към множеството и им каза:",
                    "Ето, истина, истина ви казвам, вие трябва да бдите и да се молите винаги, за да не би да влезете в изкушение, защото Сатана желае да ви завладее и да ви пресее като жито.",
                    "Затова вие трябва да се молите винаги на Отца в Моето име.",
                    "И каквото и да поискате от Отца в Моето име, което е право, като вярвате, че ще получите, ето, то ще ви бъде дадено.",
                    "Молете се в семействата си на Отца винаги в Моето име, за да бъдат жените ви и децата ви благословени.",
                    "И ето, ще се събирате често заедно; и не ще забранявате на никой човек да идва при вас, когато се събирате заедно, а ще им позволявате да идват при вас и не ще им го забранявате.",
                    "Но ще се молите за тях и няма да ги прогонвате; и ако бъде тъй, че те идват често при вас, молете се на Отца за тях в Моето име.",
                    "Прочее, вдигнете светлината си, за да свети на света. Ето, Аз съм светлината, която вие трябва да издигнете — това, което Ме видяхте да правя. Ето, вие виждате, че Аз се молих на Отца и всички вие сте свидетели.",
                    "И вие виждате, че Аз ви заповядах никой от вас да не се оттегля от Мене, но напротив, Аз ви заповядах да дойдете при Мене, за да можете да пипнете и видите; тъкмо тъй ще правите и вие в света; и който наруши тази заповед, оставя се да бъде отведен в изкушение.",
                    "И сега стана така, че когато Исус изговори тези слова, Той обърна отново поглед към учениците Си, избрани от Него, и им каза:",
                    "Ето, истина, истина ви казвам — давам ви друга заповед и след това трябва да отида при Отца Си, за да може да изпълня други заповеди, които Той Ми е дал.",
                    "И сега, ето, това е заповедта, която ви давам: Да не допускате никого съзнателно да взема от Моята плът и кръв, без да е достоен, когато ги раздавате.",
                    "Защото, който яде и пие Моята плът и кръв, без да е достоен, той яде и пие осъждение за душата си; затова, ако знаете, че някой е недостоен да яде и пие от Моята плът и кръв, ще му забраните.",
                    "При все това, няма да го прогонвате от средата ви, но ще му служите и ще се молите на Отца за него в Моето име; и ако бъде тъй, че той се покае и бъде кръстен в Моето име, тогава вие ще го приемете и ще му раздавате от Моята плът и кръв.",
                    "Но ако той не се покае, той не ще бъде причислен към людете Ми, за да не може да унищожи народа Ми, защото ето, Аз познавам Моите овце и те са преброени.",
                    "При все това вие няма да го прогонвате от вашите синагоги или от местата ви за богослужение, а на такива ще продължавате да служите; защото вие не знаете дали те не ще се върнат и покаят, и дойдат при Мене с пълно намерение на сърцето си, и Аз ще ги изцеля; и вие ще станете средството за донасяне на спасение за тях.",
                    "Затова спазвайте тези указания, които ви заповядах, за да не попаднете под осъждане, защото горко на оногова, когото Отец осъди.",
                    "И Аз ви давам тези заповеди поради споровете, които има между вас. И благословени ще бъдете, ако нямате спорове между вас.",
                    "А сега Аз отивам при Отца, защото е необходимо да отида при Отца заради вас.",
                    "И стана така, че когато Исус сложи край на тези слова, Той докосна с ръката Си учениците, които беше избрал, един по един, чак докато ги докосна всичките, и им говореше, докато ги докосваше.",
                    "И множеството не чу словата, които Той произнасяше, ето защо, те не засвидетелстваха; но учениците засвидетелстваха, че Той им даде сила да даряват Светия Дух. И аз ще ви покажа от сега нататък, че това свидетелство е истинно.",
                    "И стана така, че когато Исус ги бе докоснал всички, дойде облак и засенчи множеството, тъй че не можеха да виждат Исуса.",
                    "И докато те бяха засенчени от облака, Той ги напусна и се възнесе на небесата. И учениците видяха и засвидетелстваха, че Той се възнесе отново на небесата."
                ]
            },
            {
                "url": "https://www.lds.org/scriptures/bofm/3-ne/19?lang=bul",
                "name": "Глава 19.",
                "summary": [
                    "Дванадесетте ученици служат сред народа и се молят за Светия Дух. Учениците са кръстени и получават Светия Дух и служението на ангелите. Исус се моли със слова, които не могат да бъдат записани. Той потвърждава изключително голямата вяра у тези нефити. Около 34 г. от Хр."
                ],
                "verses": [
                    "И сега стана така, че когато Исус се възнесе на небето, множеството се разпръсна и всеки човек взе жена си и децата си, и се върна обратно в своя дом.",
                    "И още преди да се мръкне, сред народа се разнесе мълвата, че множеството е видяло Исуса и че Той им е служил, и че Той също ще се яви на множеството на другия ден.",
                    "Да, и слухът относно Исуса продължаваше да се носи през цялата нощ; и тъй като те изпратиха много вестоносци сред народа, имаше мнозина, да, извънредно много, които се трудеха с всички сили през цялата тази нощ, за да могат да присъстват на другия ден на мястото, където Исус щеше да се покаже на множеството.",
                    "И стана така, че на другия ден, когато множеството се беше събрало наедно, ето, Нефи и брат му, когото той беше вдигнал от мъртвите, чието име беше Тимотей, и синът му, който се наричаше Иона, а също Матоний и Матония, неговият брат, и Кумен, и Куменонхий, и Еремия, и Семнон, и Ионас, и Седекия, и Исаия — сега, това бяха имената на учениците, които Исус беше избрал — и стана така, че те отидоха напред и застанаха сред множеството.",
                    "И ето, множеството беше толкова голямо, че те сториха то да се раздели на дванадесет групи.",
                    "И дванадесетте поучаваха множеството; и ето, те заповядаха на множеството да коленичи на земята и се помоли на Отца в името на Исуса.",
                    "И учениците се молиха на Отца, също в името на Исуса. И стана така, че те станаха и започнаха да служат на народа.",
                    "И след като те бяха поучавали с тези същите слова, казани от Исус — без никакво изменение на словата, които Исус беше изрекъл, ето, те коленичиха отново и се помолиха на Отца в името на Исуса.",
                    "И те се молеха за онова, което най-много желаеха; и те желаеха да им бъде даден Светият Дух.",
                    "И след като се помолиха така, те слязоха към брега на водата и множеството ги последва.",
                    "И стана така, че Нефи слезе във водата и бе кръстен.",
                    "И той излезе от водата и започна да кръщава. И той кръсти всички онези, които Исус бе избрал.",
                    "И стана така, че когато всички те бяха кръстени и бяха излезли от водата, Светият Дух дойде върху им и те бяха изпълнени със Светия Дух и с огън.",
                    "И ето, те бяха заобиколени като че с огън; и този огън слезе от небесата, и множеството го видя, и засвидетелства за него; и ангели слязоха от небесата, и им служеха.",
                    "И стана така, че докато ангелите служеха на учениците, ето, Исус дойде и застана сред тях, и започна да ги поучава.",
                    "И стана така, че Той говорѝ на множеството и им заповяда да коленичат отново на земята и че също и учениците Му трябва да коленичат на земята.",
                    "И стана така, че когато те всички коленичиха на земята, Той заповяда на учениците Си да се помолят.",
                    "И ето, те започнаха да се молят и се молеха на Исуса, наричайки Го техен Господ и техен Бог.",
                    "И стана така, че Исус напусна средата им и се отдалечи малко от тях, поклони се до земята и каза:",
                    "Отче, благодаря Ти, че си дал Светия Дух на тези, които съм избрал; и тъкмо заради тяхната вяра в Мене Аз ги избрах от света.",
                    "Отче, Аз Те моля да дариш Светия Дух на всички онези, които ще повярват в техните слова.",
                    "Отче, Ти си им дал Светия Дух, защото те вярват в Мене; и Ти виждаш, че те вярват в Мене, защото Ти ги чуваш и те се молят на Мене; и те Ми се молят, защото Аз съм с тях.",
                    "И сега, Отче, Аз те моля за тях, а също и за всички онези, които ще повярват на техните слова, за да може да повярват в Мене, за да може да бъда в тях, както Ти, Отче, си в Мене, за да може да бъдем едно.",
                    "И стана така, че когато Исус се помоли тъй на Отца, Той дойде при учениците Си и ето, те все още продължаваха безспирно да Му се молят; и те не говореха излишни слова, защото им беше дадено за какво да се молят и те бяха изпълнени с желание.",
                    "И стана така, че Исус ги благослови, докато те Му се молеха; и лицето Му се усмихна и светлината от образа Му блесна над тях, и ето, те бяха толкова бели, колкото лицето и одеждите на Исуса, и ето, тяхната белота превъзхождаше всяка белота, да, даже не би могло да има нищо толкова бяло на тази земя, колкото тяхната белота.",
                    "И Исус им каза: Продължавайте да се молите, при все че те не бяха спирали да се молят.",
                    "И Той се отдръпна отново от тях, като се отдалечи и отиде малко настрана, и коленичи на земята, и се помоли отново на Отца, казвайки:",
                    "Отче, благодаря Ти, че очисти онези, които Аз избрах заради вярата им, и Аз се моля за тях, също и за онези, които ще повярват на техните слова, така щото да може да бъдат очистени в Мене чрез вяра в словата им, тъкмо както те са очистени в Мене.",
                    "Отче, не се моля за света, но за онези, които Ти Ми даде вън от света, заради вярата им, за да може да бъдат очистени в Мене, за да може да бъда в тях, както Ти, Отче, си в Мене, за да може да бъдем едно, та да може да се прославя в тях.",
                    "И когато Исус изговори тези слова, Той дойде отново при учениците Си; и ето, те Му се молеха упорито и непрестанно; и Той им се усмихна отново; и ето, те бяха бели тъкмо както Исус.",
                    "И стана така, че Той отиде отново малко настрана и призова Отца.",
                    "И езикът не може да изговори словата, с които Той се помоли, нито пък могат да се запишат от човек словата, които Той произнесе в молитвата Си.",
                    "И множеството чу и засвидетелства това; и сърцата им се отвориха, и те разбраха в сърцата си словата, които Той произнесе в молитвата Си.",
                    "При все това, толкова велики и чудни бяха словата в молитвата Му, че не могат да бъдат записани, нито пък могат да бъдат изречени от човек.",
                    "И стана така, че когато Исус престана да се моли, Той отново отиде при учениците Си и им каза: Такава голяма вяра не съм виждал никога сред всичките юдеи; затова Аз не можах да им покажа толкова велики чудеса, поради тяхното неверие.",
                    "Истина ви казвам, няма никои от тях, които да са видели толкова велики неща, както които вие сте видели, нито пък са чули толкова велики неща, както които вие сте чули."
                ]
            },
            {
                "url": "https://www.lds.org/scriptures/bofm/3-ne/20?lang=bul",
                "name": "Глава 20",
                "summary": [
                    "Исус доставя по чудотворен начин хляб и вино и отново раздава причастието на людете. Остатъкът от Якова ще стигне до знанието за Господ, техния Бог и ще наследи американските земи. Исус е пророк като Моисей, а нефитите са деца на пророците. Други от Господния народ ще бъдат събрани в Ерусалим. Около 34 г. от Хр."
                ],
                "verses": [
                    "И стана така, че Той заповяда на множеството да престанат да се молят, а също и на учениците Си. Но им заповяда да не престават да се молят в сърцата си.",
                    "И Той им заповяда да се вдигнат и да застанат на краката си. И те се изправиха и застанаха на краката си.",
                    "И стана така, че Той отново разчупи хляб и го благослови, и даде на учениците да ядат.",
                    "И когато ядоха, Той им заповяда да разчупят хляба и да го раздадат на множеството.",
                    "И когато го раздадоха на множеството, Той им даде също да пият вино и им заповяда да раздадат и на множеството.",
                    "Сега, нито хляб, нито вино бяха донесени от учениците, нито от множеството.",
                    "Но Той наистина им даде хляб да ядат и също вино да пият.",
                    "И Той им каза: Този, който яде този хляб, яде от Моето тяло за душата си; и този, който пие от това вино, пие от Моята кръв за душата си; и душата му няма никога да гладува нито да жадува, а ще бъде изпълнена.",
                    "Сега, когато множеството яде и пи, ето, те бяха изпълнени с Духа; и извикаха в един глас, и отдадоха слава на Исуса, Когото те виждаха и чуваха.",
                    "И стана така, че когато те всички отдадоха слава на Исуса, Той им каза: Ето, сега Аз изпълних заповедта, която Отец Ми заповяда относно този народ, който е остатък от дома Израилев.",
                    "Вие си спомняте, че ви говорих и ви казах, че когато словата на Исаия бъдат изпълнени — ето, те са написани и вие ги имате пред вас, затова изучете ги;",
                    "и истина, истина ви казвам, че когато те бъдат изпълнени, тогава ще е изпълнението на завета, който Отец сключи със Своя народ, о, доме Израилев.",
                    "И тогава остатъците, които ще бъдат разпръснати нашироко по лицето на земята, ще бъдат събрани от изток и от запад, от юг и от север; и ще бъдат доведени до знанието за Господа, техния Бог, Който ги изкупи.",
                    "И Отец Ми заповяда да ви дам тази земя във ваше наследство.",
                    "И Аз ви казвам, че ако езичниците не се покаят след благословиите, които ще получат, след като разпръснат Моя народ,",
                    "тогава вие, които сте остатък от дома Яковов, ще отидете сред тях и ще бъдете сред тяхното множество; и ще бъдете сред тях като лъв сред горски животни и като млад лъв сред стада от овце, който, ако мине сред тях, стъпква ги и ги разкъсва на парчета, и никоя не може да се избави.",
                    "Ръката ти ще бъде вдигната срещу противниците ти и всичките ти врагове ще бъдат изтребени.",
                    "И Аз ще събера отново Моя народ, както човек събира снопите си по земята.",
                    "Защото Аз ще направя народа Си, с когото Отец сключи завет, да, Аз ще направя рога ти железен, а копитата ти пиринчени. И ти ще разбиеш много народи на парчета; и ще посветя печалбата им на Господа и тяхното имущество на Господа на цялата земя. И ето, Аз съм Този, Който го прави.",
                    "И ще стане така, казва Отец, че в него ден мечът на Моето правосъдие ще надвисне над тях; и ако не се покаят, той ще падне върху тях, казва Отец, да, дори върху всички народи на езичниците.",
                    "И ще стане така, че Аз ще утвърдя Моя народ, о, доме Израилев.",
                    "И ето, този народ Аз ще утвърдя на тази земя в изпълнението на завета, който сключих с баща ви Яков; и това ще бъде един Нов Ерусалим. И силите небесни ще бъдат посред този народ, да, дори Аз самият ще бъда сред вас.",
                    "Ето, Аз съм Онзи, за Когото Моисей говорѝ, казвайки: Пророк като мене ще ви въздигне Господ, вашият Бог, измежду вашите братя; Него ще слушате във всяко нещо, което Той ще ви каже. И ще стане така, че всяка душа, която не ще послуша този пророк, ще бъде отхвърлена от средата на людете.",
                    "Истина ви казвам, да, всичките пророци от Самуила нататък и тези, които го последваха, всичките тези, които говориха, са свидетелствали за Мене.",
                    "И ето, вие сте чедата на пророците; вие сте от дома Израилев, и вие сте от завета, който Отец сключи с бащите ви, казвайки на Авраама: В твоето потомство всичките племена на земята ще бъдат благословени.",
                    "Отец, след като първо Ме вдигна за вас, Ме изпрати да ви благословя, за да се отвърне всеки един от вас от своите беззакония; и това, защото сте чедата на завета.",
                    "И след като бяхте благословени, Отец ще изпълни завета, който сключи с Авраама, казвайки: В твоето потомство ще бъдат благословени всичките племена на земята — в изливането на Светия Дух чрез Мене върху езичниците, която благословия над езичниците ще ги направи могъщи над всички до разпръсването на Моя народ, о, доме Израилев.",
                    "И те ще бъдат бич за людете на тази земя. При все това, ако и след като получат пълнотата на Моето Евангелие те вкоравят сърцата си срещу Мене, Аз ще върна беззаконията им върху собствените им глави, казва Отец.",
                    "И Аз ще си спомня завета, който сключих с Моя народ; и Аз сключих завет с тях да ги събера отново в определеното от Мене време; и ще им върна обратно земята на техните бащи в тяхно наследство, която е земята на Ерусалим, която е обетованата им земя навеки, казва Отец.",
                    "И ще стане така, че ще дойде времето, когато пълнотата на Моето Евангелие ще бъде проповядвана сред тях.",
                    "И те ще повярват в Мене, че Аз съм Исус Христос, Синът Божий, и ще се молят на Отца в Моето име.",
                    "Тогава стражите им ще издигнат гласа си и в един глас те ще запеят, защото ще видят ясно с очите си.",
                    "Тогава Отец ще ги събере отново заедно и ще им даде Ерусалим като земя за тяхно наследство.",
                    "Тогава те ще възкликнат в радост: Запейте заедно, вие, запустели Ерусалимски места; защото Отец е утешил народа Си, Той е изкупил Ерусалим.",
                    "Отец запретна святата Си ръка пред очите на всичките народи; и всичките краища на земята ще видят спасението на Отца; и Отец, и Аз сме едно.",
                    "И тогава ще се осъществи онова, което е писано: Събуди се, събуди се отново и облечи се в силата си, о, Сионе; облечи хубавите си одежди, о, Ерусалиме, свети граде, защото отсега нататък няма да влязат повече в тебе необрязаните и нечистите.",
                    "Отърси се от праха, вдигни се, седни, о, Ерусалиме; освободи се от връзките по врата ти, о, пленена дъще сионова.",
                    "Защото тъй говори Господ: Вие се продадохте за нищо и ще бъдете откупени без пари.",
                    "Истина, истина ви казвам, че Моят народ ще познае името Ми; да, в него ден те ще познаят, че Аз съм Този, Който говори.",
                    "И тогава те ще кажат: Колко прекрасни са върху планините нозете на оногова, който им носи благовестия, който проповядва мир; който им носи благовестия за добро, който проповядва спасение; който говори на Сион: Твоят Бог царува!",
                    "И тогава ще се разнесе вик: Идете си, идете си, излезте оттам, не се допирайте до нечисто; излезте от средата му, очистете се, вие, които носите съсъдите Господни.",
                    "Защото не ще излезете набързо, нито ще побегнете; защото Господ ще върви пред вас и Богът Израилев ще бъде задната ви стража.",
                    "Ето, Моят служител ще внимава; той ще бъде въздигнат, възхвален и възвеличен.",
                    "И мнозина бяха учудени от тебе — ликът Му беше тъй обезобразен, повече, отколкото на който и да е човек, а видът Му — много повече от синовете човешки.",
                    "Така Той ще поръси много народи; царете ще затворят устата си пред Него, защото онова, което не им е било казано, ще го видят; и онова, което не са чули, ще узнаят.",
                    "Истина, истина ви казвам, всички тези неща със сигурност ще дойдат, тъкмо както Отец Ми заповяда. Тогава този завет, който Отец сключи със Своя народ, ще бъде изпълнен; и тогава Ерусалим отново ще бъде населен с Моя народ, и той ще бъде земята на тяхното наследство."
                ]
            },
            {
                "url": "https://www.lds.org/scriptures/bofm/3-ne/21?lang=bul",
                "name": "Глава 21",
                "summary": [
                    "Израил ще бъде събран, когато се появи Книгата на Мормон. Езичниците ще бъдат установени в Америка като свободен народ. Те ще бъдат спасени, ако повярват и се подчиняват; в противен случай ще бъдат отхвърлени и унищожени. Израил ще построи Новия Ерусалим и изгубените племена ще се завърнат. Около 34 г. от Хр."
                ],
                "verses": [
                    "И истина ви казвам, Аз ще ви дам знамение, за да може да познаете времето, когато тези неща ще бъдат почти готови да се случат: Това, че Аз ще събера Моя народ от дългото им разпръсване, о, доме Израилев, и ще установя Моя Сион сред тях отново.",
                    "И ето това е което Аз ще ви дам за знамение, защото истина ви казвам, че когато тези неща, които Аз ви известявам, и тези, които ще ви известя по-нататък от Мене самия и чрез силата на Светия Дух, Който ще ви бъде даден от Отца, бъдат разкрити на езичниците, за да узнаят това, което се отнася до този народ, който е остатък от дома Яковов и до народа ми, който ще бъде разпръснат от тях;",
                    "истина, истина ви казвам, че когато тези неща ще им бъдат сторени знайни от Отца и те ще дойдат от Отца, от тях към вас;",
                    "защото това е мъдрост в Отца те да бъдат установени на тази земя и да бъдат устроени като свободен народ чрез силата на Отца, тъй че тези неща да могат да произлязат от тях към остатъка от вашето потомство, за да може да се изпълни заветът, който Отец сключи със Своя народ, о, доме Израилев.",
                    "Ето защо, когато тези дела и делата, които ще бъдат сторени между вас оттук насетне, излязат от езичниците към вашето потомство, което ще чезне в неверие поради беззаконие,",
                    "защото тъй подобава на Отца, това да дойде чрез езичниците, за да може да покаже Той силата Си на езичниците, по причина на това, че езичниците, ако не вкоравят сърцата си, да могат да се покаят и да дойдат при Мене, и да бъдат кръстени в Моето име, и да познаят истинските точки на Моето учение, за да могат да бъдат причислени към Моя народ, о, доме Израилев,",
                    "и когато тези неща станат, та потомството ти започне да узнава тези неща, ще им бъде дадено знамение, за да разберат, че делото на Отца в изпълнението на завета, който Той сключи с народа от дома Израилев, е вече започнало.",
                    "И когато този ден дойде, ще стане така, че царе ще затворят устата си; защото онова, което не им е било казано, те ще го видят, и онова, което не са чули, ще го узнаят.",
                    "Защото в този ден заради Мене, Отец ще сътвори едно дело, което ще бъде велико и чудно дело сред тях; и ще има някои сред тях, които не ще го повярват, макар че човек ще им го извести.",
                    "Но ето, животът на Моя служител ще бъде в ръката Ми. Ето защо, те не ще му навредят, макар че той ще бъде обезобразен заради тях. Обаче Аз ще го изцеля, защото ще искам да им покажа, че Моята мъдрост е по-голяма от лукавството на дявола.",
                    "Затова ще стане така, че всички, които не повярват на Моите слова, защото Аз съм Исус Христос, които слова Отец ще го накара да донесе на езичниците и ще му даде сила, за да ги донесе на езичниците (и това ще стане, тъкмо както каза Моисей), ще бъдат отхвърлени от средата на Моя народ, който е от завета.",
                    "И Моят народ, който е остатък от Якова, ще бъде сред езичниците, да, в тяхната среда, като лъв сред горски животни, като млад лъв сред стада от овце, който, ако мине сред тях, стъпква ги и ги разкъсва на парчета, и никоя не може да се избави.",
                    "Ръката им ще бъде вдигната срещу противниците им и всичките им врагове ще бъдат изтребени.",
                    "Да, горко на езичниците, освен ако не се покаят; защото ще стане така, че в него ден, казва Отец, ще отнема конете от средата ти и ще строша колесниците ти.",
                    "И ще изтребя градовете по земята ти, и ще срутя всичките ти укрепления.",
                    "И ще премахна магьосниците от страната ти, и не ще има повече гадатели.",
                    "И ще изтребя рисуваните и стоящите ти идоли от средата ти, и ти не ще се покланяш повече на творенията на ръцете си.",
                    "И ще изкореня дъбравите ти от твоята среда, и така ще разоря градовете ти.",
                    "И ще стане така, че всички лъжи и измами, и завист, и спорове, и свещенически лукавства, и блудства ще бъдат премахнати.",
                    "Защото ще стане така, казва Отец, че в него ден този, който не се покае и не дойде при Моя Възлюбен Син, ще го отхвърля от Моя народ, о, доме Израилев.",
                    "И Аз ще упражня възмездие и ярост върху тях, тъкмо както върху друговерците, такива, каквито не са чували.",
                    "Но ако те се покаят и се вслушат в словата ми, и не вкоравят сърцата си, Аз ще основа църквата Си сред тях и те ще встъпят в завета, и ще бъдат причислени към този остатък от Якова, на който Аз съм дал тази земя в тяхно наследство.",
                    "И те ще помагат на Моя народ, остатъка от Якова, и също на всички тези от дома Израилев, които дойдат, да съградят град, който ще бъде наречен Новият Ерусалим.",
                    "И тогава те ще помогнат на Моя народ, който е разпръснат по цялото лице на земята, да бъде събран в Новия Ерусалим.",
                    "И тогава силата небесна ще слезе между тях; и Аз ще бъда също в средата.",
                    "И тогава делото на Отца ще започне в същия този ден, тъкмо когато това Евангелие ще бъде проповядвано сред остатъка от този народ. Истина ви казвам, че в този ден делото на Отца ще започне сред всички разпръснати от Моя народ, да, даже и сред племената, които бяха изгубени, тези, които Отец е извел вън от Ерусалим.",
                    "Да, делото ще започне сред всички разпръснати от Моя народ с това, че Отец ще приготви пътя, по който те да дойдат при Мене, за да може да призоват Отца в Моето име.",
                    "Да, и тогава делото ще започне, с Отца сред всичките народи, приготвяйки пътя, по който Неговите люде да може да бъдат събрани в дома си в земята на тяхното наследство.",
                    "И те ще произлязат от всички народи; и те не ще излязат набързо, нито ще побегнат, защото Аз ще вървя пред тях, казва Отец, а Аз ще бъда задната им стража."
                ]
            },
            {
                "url": "https://www.lds.org/scriptures/bofm/3-ne/22?lang=bul",
                "name": "Глава 22",
                "summary": [
                    "В последните дни Сион и неговите колове ще бъдат установени, а Израил ще бъде събран в милост и нежност. Те ще ликуват. Сравни с Исаия, гл. 54. Около 34 г. от Хр."
                ],
                "verses": [
                    "И тогава ще се сбъдне това, което е писано: Запей, о, неплодна, ти, която не раждаш; възкликни и извикай от радост, ти, която не си изпитала родилни мъки; защото повече са чедата на самотната, отколкото чедата на омъжената съпруга, казва Господ.",
                    "Разшири мястото на шатрата си и нека опънат завесите на жилищата ти; не се скъпи, удължи вървите си и заякчи коловете си.",
                    "Защото ти ще се разпространиш надясно и наляво; потомството ти ще наследи езичниците и ще направят запустелите градове да бъдат населени.",
                    "Не бой се, защото няма да бъдеш объркана; не се смущавай, защото не ще бъдеш поругана; защото ще забравиш позора на младостта си и няма да си спомняш повече за укора на вдовството си.",
                    "Защото Създателят ти, Твоят съпруг, Господ на Силите е името Му; и Той ще бъде наречен твой Изкупител, Свети Израилев, Бог на цялата земя.",
                    "Защото Господ те повика като жена, напусната и наскърбена духом, и като съпруга на младини, когато ти беше отказано, казва твоят Бог.",
                    "За малко време Аз те изоставих, но с голяма милост ще те събера.",
                    "В малък гняв скрих за един миг лицето Си от тебе, но с вечна доброта ще те помилвам, казва Господ, твоят Изкупител.",
                    "Защото това за Мене е като водите на Ной, защото както се заклех, че водите Ноеви не ще дойдат повече на земята, тъй се заклех, че повече не ще ти се гневя.",
                    "Защото планините ще изчезнат и хълмовете ще се поместят, но Моята доброта няма да отстъпи от тебе, нито заветът на Моя мир ще се отнеме, казва Господ, Който е милостив към тебе.",
                    "О, ти, оскърбена и подхвърляна от бури, и безутешна! Ето, Аз ще положа камъните ти с ярки цветове и ще положа основата ти от сапфири.",
                    "И ще направя прозорците ти от ахати и портите ти от рубини, и всичките ти огради от хубави камъни.",
                    "И всички твои чеда ще бъдат поучавани от Господа, и голям ще бъде мирът на чедата ти.",
                    "С правда ще се утвърдиш; ще бъдеш далеч от угнетение, защото не ще се боиш; и далеч от ужас, защото той не ще се приближи до тебе.",
                    "Ето, те сигурно ще се съюзят срещу тебе, обаче не чрез Мене; всички, които се съберат срещу тебе, ще паднат заради тебе.",
                    "Ето, Аз създадох ковача, който духа въглищата в огъня и който произвежда сечиво за работата си; Аз създадох също и разсипника, за да унищожава.",
                    "Никакво оръжие, скроено срещу тебе, няма да успее; и всеки език, който те хули в съд, ти ще го осъдиш. Това е наследството на слугите Господни и правдата им е от Мене, казва Господ."
                ]
            },
            {
                "url": "https://www.lds.org/scriptures/bofm/3-ne/23?lang=bul",
                "name": "Глава 23",
                "summary": [
                    "Исус одобрява словата на Исаия. Той нарежда на людете да изучават пророците. Словата на Самуил Ламанита относно Възкресението са добавени към техните летописи. Около 34 г. от Хр."
                ],
                "verses": [
                    "И сега, ето, Аз ви казвам, че вие трябва да изучавате тези неща. Да, давам ви заповед да изучавате усърдно тези неща, защото велики са словата на Исаия.",
                    "Защото наистина той говорѝ относно всички тези неща, касаещи Моя народ, който е от дома Израилев; затова нужно е той също да говори и на езичниците.",
                    "И всички неща, които той каза, са били и ще бъдат, тъкмо според словата, казани от него.",
                    "Прочее, обърнете внимание на словата Ми; запишете всички неща, които съм ви казал; и съгласно времето и според волята на Отца, те ще стигнат до езичниците.",
                    "И който се вслуша в словата Ми, покае се и бъде кръстен, същият ще бъде спасен. Изучавайте пророците, защото има много от тях, които свидетелстват за тези неща.",
                    "И сега стана така, че след като Исус произнесе тези слова, Той им каза отново, след като им разясни всички писания, които бяха получили. Той им каза: Ето, други писания бих желал да напишете, такива, каквито сега нямате.",
                    "И стана така, че Той каза на Нефи: Донеси летописа, който ти си водил.",
                    "И когато Нефи донесе летописите и ги сложи пред Него, Той хвърли поглед върху тях и каза:",
                    "Истина ви казвам: Аз заповядах на Моя слуга Самуил Ламанита да свидетелства на този народ, че в деня, когато Отец ще прослави името Си в Мене, ще има много светии, които ще се вдигнат от мъртвите и ще се явят на мнозина, и ще им служат. И Той им каза: Не беше ли така?",
                    "И Неговите ученици Му отговориха и казаха: Да, Господи, Самуил пророкуваше според словата Ти и те всички се изпълниха.",
                    "И Исус им каза: Как стана така, че не сте записали това, че много светии се вдигнаха, явиха се на мнозина и им служиха?",
                    "И стана така, че Нефи си спомни, че това не е било записано.",
                    "И стана така, че Исус заповяда, че това трябва да се запише; ето защо, то бе записано според Неговата заповед.",
                    "И сега стана така, че когато Исус разясни всички писания наведнъж, които те бяха записали, Той им заповяда да проповядват нещата, които им беше разяснил."
                ]
            },
            {
                "url": "https://www.lds.org/scriptures/bofm/3-ne/24?lang=bul",
                "name": "Глава 24",
                "summary": [
                    "Господният пратеник ще приготви пътя за Второто пришествие. Христос ще бъде съдникът. На Израил е заповядано да плаща десятъци и приношения. Води се паметна книга. Сравни с Малахия, гл. 3. Около 34 г. от Хр."
                ],
                "verses": [
                    "И стана така, че Той им заповяда да запишат словата, които Отец беше дал на Малахия и които Той трябваше да им каже. И стана така, че след като те бяха записани, Той ги разясни. И тези са словата, които Той им рече, казвайки: Тъй рече Отец на Малахия — Ето, Аз ще проводя вестителя Си и той ще приготви пътя пред Мене, и Господ, Когото вие търсите, внезапно ще дойде в храма Си, тъкмо вестителят на завета, на Когото се наслаждавате; ето, Той ще дойде, казва Господ на Силите.",
                    "Но кой може да издържи деня на пришествието Му и кой ще устои, когато Той се появи? Защото Той е като огън на пречиствач и като сапун на тепавичар.",
                    "И Той ще седне като един, който претопява и пречиства сребро; и Той ще очисти синовете на Левий, и ще ги прочисти като злато и сребро, за да могат да принесат на Господа приношение в праведност.",
                    "Тогава приношението на Юда и на Ерусалим ще бъде приятно на Господа, както в старите дни и както в прежните години.",
                    "И ще се приближа до вас за съд, и ще съм бърз свидетел против баятелите и против прелюбодейците, и против кълнещите се лъжливо, и против онези, които угнетяват наемника в заплатата му, вдовицата и сирачето, и отблъскват чужденеца, и не се боят от Мене, казва Господ на Силите.",
                    "Защото Аз съм Господ, Аз не се меня; поради това, вие, синове Яковови, не сте изтребени.",
                    "От дните на бащите си вие се отклонихте от обредите Ми и не ги спазвахте. Върнете се при Мене и Аз ще се върна при вас, казва Господ на Силите. Но вие казвате: В какво да се върнем?",
                    "Ще краде ли човек Бога? Обаче вие Ме крадохте. Но говорите: В какво Те крадем? В десятъците и приношенията.",
                    "Вие сте проклети с клетва, защото вие Ме крадохте, тъкмо целият този народ.",
                    "Донесете всичките десятъци в хранилището, за да има храна в дома Ми; и изпитайте Ме сега в това, казва Господ на Силите, дали няма да ви разтворя отворите небесни и да излея благословии върху вас, тъй щото да няма достатъчно място да ги побере.",
                    "И заради вас ще смъмря поглъщача, и той няма повече да опустошава плодовете на земята ви; нито пък лозата ви ще хвърля плода си преждевременно на полето, казва Господ на Силите.",
                    "И всичките народи ще ви наричат благословени, защото ще бъдете възхитителна земя, казва Господ на Силите.",
                    "Словата ви са били безочливи пред Мене, казва Господ. А казвате: Какво сме говорили против Тебе?",
                    "Вие казахте: Напразно е да служим на Бога и каква полза, че сме спазвали обредите Му и че сме ходили с жалене пред Господа на Силите?",
                    "И сега, ние считаме горделивите за щастливи; да, ония, които вършат нечестие, по-добре се нареждат; да, онези, които изкушават Бога, са дори избавени.",
                    "Тогава онези, които се бояха от Господа, често си говореха един на друг и Господ се вслуша и чу; и паметна книга се написа пред Него за онези, които се бояха от Господа и мислеха за името Му.",
                    "И те ще бъдат Мои, казва Господ на Силите, в него ден, когато Аз приготвя скъпоценностите Си; и Аз ще ги пощадя, както човек пощадява собствения си син, който му служи.",
                    "Тогава ще се върнете и ще разпознаете праведните от нечестивите, този, който служи на Бога, от този, който не Му служи."
                ]
            },
            {
                "url": "https://www.lds.org/scriptures/bofm/3-ne/25?lang=bul",
                "name": "Глава 25",
                "summary": [
                    "При Второто пришествие горделивите и нечестивите ще бъдат изгорени като плява. Илия ще се върне преди този велик и страшен ден. Сравни с Малахия, гл. 4. Около 34 г. от Хр."
                ],
                "verses": [
                    "Защото ето, идва денят, който ще гори като пещ; и всички горделиви, да, и всички, които вършат нечестие, ще бъдат плява; и идващият ден ще ги изгори, казва Господ на Силите, та няма да им остави ни корен, ни клон.",
                    "Но за вас, които се боите от името Ми, Синът на Праведността ще се вдигне с изцеление в крилата Си; и ще излезете, и ще растете като телци в обор.",
                    "И ще стъпчете нечестивите, защото те ще бъдат пепел под стъпалата на нозете ви в него ден, когато Аз ще извърша това, казва Господ на Силите.",
                    "Помнете закона на Моисей, Моя слуга, на когото Аз заповядах в Хорив за целия Израил с повеленията и разпоредбите.",
                    "Ето, Аз ще ви изпратя Илия, пророка, преди да настъпи великият и страшен ден Господен.",
                    "И той ще обърне сърцата на бащите към чедата и сърцата на чедата към бащите им, за да не дойда и поразя земята с проклятие."
                ]
            },
            {
                "url": "https://www.lds.org/scriptures/bofm/3-ne/26?lang=bul",
                "name": "Глава 26",
                "summary": [
                    "Исус разяснява всички неща от началото до края. Бебетата и децата изричат чудни неща, които не могат да се запишат. Онези, които са в църквата на Христа, имат всички неща съвместно. Около 34 г. от Хр."
                ],
                "verses": [
                    "И сега стана така, че когато Исус изрече тези неща, Той ги разясни на множеството; и Той им обясни всички неща, и големи, и малки.",
                    "И Той каза: Тези писания, които вие нямахте с вас, Отец Ми заповяда да ви ги дам, защото това беше според Неговата мъдрост — те да бъдат дадените на бъдещите поколения.",
                    "И Той разясни всички неща, тъкмо от началото, чак до времето, когато Той ще дойде в славата Си, да, дори всички неща, които ще станат по лицето на земята, даже додето елементите ѝ се стопят от пламтяща горещина и земята бъде нагъната като свитък, и небесата и земята преминат.",
                    "И дори до великия и последен ден, когато всички люде и всички племена, и всички народи, и езици ще застанат пред Бога да бъдат съдени за делата им, били те добри или били те зли:",
                    "Ако са добри — на възкресение за живот вечен; и ако са зли, на възкресение за осъждение; бидейки паралелни, едното на едната страна, а другото — на другата страна, съгласно милостта и правосъдието, и святостта, която е в Христа, Който беше, преди светът да почне.",
                    "И сега, не може да се напише в тази книга дори и една стотна част от нещата, на които Исус наистина учеше людете.",
                    "Но ето, плочите на Нефи съдържат по-голямата част от нещата, с които Той поучаваше народа.",
                    "И аз записах тези неща, които са по-малка част от нещата, с които Той поучаваше людете; и аз ги написах с намерение те да може да бъдат донесени отново на този народ от езичниците, според словата, които Исус Христос е изрекъл.",
                    "И когато те ще са получили това, което е необходимо да имат най-напред, за да се изпита вярата им, и ако стане така, че те повярват в тези неща, тогава и по-великите неща ще им бъдат показани.",
                    "Но ако бъде така, че те не повярват в тези неща, тогава по-великите ще им бъдат задържани за тяхно осъждане.",
                    "И ето, аз бях почти готов да ги напиша, всичко това, което беше издълбано върху плочите на Нефи, но Господ ми го забрани, казвайки: Аз ще изпитам вярата на Моя народ.",
                    "Ето защо, аз, Мормон, пиша нещата, които са ми заповядани от Господа. И сега, аз, Мормон, слагам край на моите сказания и продължавам да пиша за нещата, за които ми е заповядано.",
                    "Затова аз бих желал да видите, че Господ наистина поучаваше народа в продължение на три дена; и след това Той им се явяваше често, и разчупваше често хляба, и го благославяше, и им го раздаваше.",
                    "И стана така, че Той поучаваше и служеше на децата на множеството, за което се говорѝ, и им развърза езиците, и те казаха на бащите си велики и чудни неща, дори по-велики неща от тези, които Той беше разкрил на народа; и Той им развърза езиците, за да могат да говорят.",
                    "И стана така, че след като Той се възнесе на небесата, втория път, когато Той им се показа и бе отишъл при Отца, след като изцели всичките им болни и сакатите им, и отвори очите на слепите им, и отпуши ушите на глухите, и даже бе сторил всякакъв вид изцеления сред тях, и вдигна един човек от мъртвите, и беше показал силата Си на тях, и се беше възнесъл при Отца,",
                    "ето, стана така, че на другия ден множеството се събра наедно и те видяха и чуха тези деца; да, даже бебета отвориха устите си и изричаха чудни неща; и нещата, които те изрекоха, бяха забранени, та никой човек да не може да ги запише.",
                    "И стана така, че учениците, които Исус бе избрал, започнаха оттогава насетне да кръщават и да поучават всички, които идваха при тях; и всичките, кръстени в името на Исуса, бяха изпълнени със Светия Дух.",
                    "И много от тях видяха и чуха неизказваеми неща, които не е законно да се запишат.",
                    "И те се поучаваха и си служеха едни други; и имаха всички неща общи между тях, като всеки човек се отнасяше справедливо към другия.",
                    "И стана така, че те направиха всички неща, точно както Исус им бе заповядал.",
                    "И тези, които бяха кръстени в името на Исуса, бяха наречени църквата на Христа."
                ]
            },
            {
                "url": "https://www.lds.org/scriptures/bofm/3-ne/27?lang=bul",
                "name": "Глава 27",
                "summary": [
                    "Исус им заповядва да нарекат църквата на Негово име. Неговата мисия и единяваща жертва съставляват Евангелието Му. На човеците е заповядано да се покаят и да бъдат кръстени, за да могат да бъдат осветени от Светия Дух. Те трябва да бъдат тъкмо такива, какъвто е Исус. Около 34–35 г. от Хр."
                ],
                "verses": [
                    "И стана така, че докато учениците на Исуса пътуваха и проповядваха нещата, които бяха видели и чули, и кръщаваха в името на Исуса, случи се, че учениците се събраха заедно и се обединиха в усърдна молитва и пост.",
                    "И Исус им се яви отново, защото те се молеха на Отца в Неговото име; и Исус дойде и застана посред тях, и им каза: Какво искате да ви дам?",
                    "И те Му казаха: Господи, ние искаме да ни кажеш името, с което да наричаме тази църква; понеже има спорове между людете по този въпрос.",
                    "И Господ им каза: Истина, истина ви казвам, защо людете трябва да роптаят и да спорят заради това нещо?",
                    "Не са ли чели писанията, които казват, че вие трябва да вземете върху си името на Христа, което е Моето име? Защото с това име ще бъдете призовани в последния ден.",
                    "И който вземе върху си Моето име и устои до края, същият ще бъден спасен в последния ден.",
                    "Ето защо всичко, което правите, ще го правите в Мое име; ето защо, вие ще наречете църквата на Мое име; и ще призовете Отца в Моето име, за да благослови църквата заради Мене.",
                    "И как да бъде Моя църквата, освен ако не е наречена на Мое име? Защото, ако една църква е наречена на Моисеевото име, тогава тя е църквата на Моисей; или ако тя е наречена на името на човек, тогава тя е църква човешка; но ако тя е наречена на Моето име, тогава тя е Моята църква, ако е изградена върху Моето Евангелие.",
                    "Истина ви казвам, че вие сте съградени върху Моето Евангелие; ето защо трябва каквото и да наричате, да го наречете с Моето име; затова, ако призовете Отца за църквата, ако това е в Мое име, Отец ще ви чуе.",
                    "И ако е тъй, че църквата е изградена върху Моето Евангелие, тогава Отец ще покаже делата Си в нея.",
                    "Но ако тя не е изградена върху Моето Евангелие, а е изградена върху делата човешки или делата дяволски, истина ви казвам, че те ще се радват за кратко време на делата си, и скоро идва краят, и те ще са отсечени и хвърлени в огъня, откъдето връщане няма.",
                    "Защото делата им ги следват и заради техните дела те са отсечени; затова помнете нещата, които ви казах.",
                    "Ето, Аз ви дадох Моето Евангелие и това е Евангелието, което ви дадох — че Аз дойдох в света, за да върша волята на Моя Отец, защото Моят Отец Ме изпрати.",
                    "И Моят Отец Ме изпрати, за да мога да бъда издигнат на кръста; за да мога, след като бъда издигнат на кръста, да привлека всички човеци към Мене и тъй както Аз бях издигнат от човеците, тъкмо тъй човеците да бъдат вдигнати от Отца, за да застанат пред Мене и да бъдат съдени според делата им, били те добри или били те зли.",
                    "И поради тази причина Аз бях вдигнат; ето защо, според силата на Отца Аз ще привлека всичките човеци към Мене, за да може да бъдат съдени според делата им.",
                    "И ще стане така, че всеки, който се покае и е кръстен в Моето име, същият ще бъде изпълнен; и ако устои до края, ето, него ще считам за невинен пред Моя Отец в него ден, когато ще застана да съдя света.",
                    "А онзи, който не устои до края, той ще бъде отсечен и хвърлен в огъня, откъдето не може да се върне повече, заради правосъдието на Отца.",
                    "И това е словото, което Той е дал на чедата човешки. И поради тази причина Той изпълнява словата, които е дал; и Той не лъже, а изпълнява всичките Си слова.",
                    "И нищо нечисто не може да влезе в Неговото царство; ето защо, нищо не влиза в покоя Му, освен онези, които са очистили одеждите си в Моята кръв, поради тяхната вяра и покаяние за всичките им грехове и верността им до края.",
                    "Сега, тази е заповедта: Покайте се, вие, от всички земни краища, елате при Мене и бъдете кръстени в Моето име, за да може да бъдете осветени чрез приемането на Светия Дух, за да може да застанете неопетнени пред Мене в последния ден.",
                    "Истина, истина ви казвам, това е Моето Евангелие; и вие познавате нещата, които трябва да вършите в Моята църква; защото делата, които сте Ме виждали да върша, и вие ще ги вършите също; защото това, което сте Ме виждали да върша, тъкмо същото ще вършите.",
                    "Затова, ако вършите тези неща, благословени сте, защото ще бъдете вдигнати в последния ден.",
                    "Запишете нещата, които видяхте и чухте, освен онези, които са забранени.",
                    "Запишете делата на този народ, които ще бъдат тъкмо както е било писано за онова, което беше.",
                    "Защото ето, този народ ще бъде съден от книгите, които са написани и тези, които ще бъдат написани, защото чрез тях делата им ще станат знайни на човеците.",
                    "И ето, всичките неща са написани от Отца; ето защо, светът ще бъде съден според книгите, които ще бъдат написани.",
                    "И знайте, че вие ще бъдете съдии на този народ според правосъдието, което Аз ще ви дам и което ще бъде справедливо. Прочее, какви човеци трябва да бъдете вие? Истина ви казвам, тъкмо какъвто съм Аз.",
                    "И сега, Аз отивам при Отца. И истина ви казвам, каквито и неща да поискате от Отца в Мое име, ще ви се дадат.",
                    "Ето защо, искайте и ще получите; хлопайте и ще ви се отвори; защото този, който иска, получава, и на този, който хлопа, ще се отвори.",
                    "И сега, ето, велика и пълна е радостта Ми за вас и за това поколение; да, дори и Отец също се радва, и всички свети ангели се радват за вас и за това поколение, защото никой от тях не е изгубен.",
                    "Ето, Аз бих желал да разберете; защото Аз имам пред вид тези, които са живи сега от това поколение; и никой от тях не е изгубен; и в тях Аз имам пълнотата на радостта.",
                    "Но ето, наскърбен съм за четвъртото поколение от това поколение, защото те са отведени в плен от оногова, тъкмо както беше синът на погибелта; защото те ще Ме продадат за сребро и за злато, и за онова, което молец разяжда и крадци подкопават и крадат. И в него ден Аз ще ги посетя, тъкмо като върна делата им върху техните собствени глави.",
                    "И стана така, че когато Исус свърши тези слова, Той каза на учениците Си: Влезте през стеснената порта; защото стеснена е портата и тесен е пътят, който води към живот, и малцина са, които го намират; но широка е портата и пространен е пътят, който води към смърт, и мнозина са тези, които вървят по него, докато не настъпи нощта, в която никой човек не може да работи."
                ]
            },
            {
                "url": "https://www.lds.org/scriptures/bofm/3-ne/28?lang=bul",
                "name": "Глава 28",
                "summary": [
                    "Девет от Дванадесетте пожелават и им е обещано наследство в Христовото царство, когато умрат. Трима нефити пожелават и им е дадена сила над смъртта, за да останат на земята, докато Исус дойде отново. Те са преобразени и виждат неща, които не е законно да бъдат изречени, и те сега служат между човеците. Около 34–35 г. от Хр."
                ],
                "verses": [
                    "И стана така, че след като изрече тези слова, Исус говорѝ на учениците Си поотделно, казвайки им: Какво желаете от Мене, след като отида при Отца?",
                    "И те всички, с изключение на трима, Му отговориха, казвайки: Ние желаем, след като доживеем човешката възраст, нашето служение, в което Ти ни призова, да може да има край, за да може да дойдем бързо при Теб в Твоето царство.",
                    "И Той им каза: Благословени сте вие, защото поискахте това от Мене; ето защо, след като навършите седемдесет и две години, вие ще дойдете при Мене в царството Ми; и с Мене ще намерите покой.",
                    "И след като им говорѝ, Той се обърна към тримата и им каза: Какво искате да направя за вас, когато отида при Отца?",
                    "И те се наскърбиха в сърцата си, защото не смееха да Му кажат това, което желаеха.",
                    "И Той им каза: Ето, Аз знам помислите ви; вие пожелахте това, което пожела от Мен Иоан, Моят възлюбен, който беше с Мене в служението Ми, преди да бъда издигнат от юдеите.",
                    "Ето защо, по-благословени сте вие, защото не ще вкусите никога смърт; а ще живеете, за да видите всички дела на Отца спрямо чедата човешки, чак докато всичките неща не бъдат изпълнени според волята на Отца, когато Аз дойда в славата Си със силите небесни.",
                    "И вие никога не ще претърпите болките на смъртта; но когато дойда в славата Си, ще бъдете променени в мигновението на окото от смъртност в безсмъртие; и тогава ще бъдете благословени в царството на Моя Отец.",
                    "И още, докато бъдете в плътта, вие не ще изпитвате болка, нито скръб, освен за греховете на света; и всичко това Аз ще направя заради нещото, което пожелахте от Мене, защото вие пожелахте да можете да довеждате при Мене душите човешки, докато свят светува.",
                    "И по тази причина вие ще имате пълнотата на радостта; и ще седнете в царството на Моя Отец; да, радостта ви ще бъде пълна, тъкмо както Отец Ми е дал пълнотата на радостта; и вие ще бъдете тъкмо като Мене, и Аз съм тъкмо като Отца; и Отец, и Аз сме едно.",
                    "И Светият Дух свидетелства за Отца и за Мене; и Отец дава Светия Дух на чедата човешки заради Мене.",
                    "И стана така, че когато изговори тези слова, Исус докосна всеки един от тях с пръст, с изключение на тримата, които щяха да останат, след което Той си отиде.",
                    "И ето, небесата се отвориха и те бяха уловени нагоре в небесата, и видяха, и чуха неизказваеми неща.",
                    "И им беше забранено да ги изричат; нито пък им беше дадена сила да могат да изрекат нещата, които видяха и чуха.",
                    "И дали бяха в тялото или вън от тялото, те не можеха да кажат; защото им се струваше като тяхно преображение и че бяха изменени от това тяло от плът в безсмъртно състояние, тъй че да могат да видят Божиите дела.",
                    "Но стана така, че те служеха отново по лицето на земята; при все това те не проповядваха за нещата, които бяха чули и видели заради заповедта, която им беше дадена в небесата.",
                    "И сега, дали те са смъртни или безсмъртни от деня на тяхното преображение, аз не знам.",
                    "Но според летописа, който е даден, аз знам, че те тръгнаха по земята и служеха на всички люде, като присъединяваха към църквата всички онези, които вярваха в техните проповеди; кръщаваха ги и тези, които бяха кръстени, получаваха Светия Дух.",
                    "И те бяха хвърляни в тъмница от тези, които не принадлежаха към църквата. Но тъмниците не можеха да ги задържат, защо биваха разцепвани на две.",
                    "И те бяха хвърляни дълбоко в земята; но те поразяваха земята със словото Божие, тъй че чрез Неговата сила те биваха избавяни от земните недра, затова не можеха да изкопаят достатъчно дълбоки ями, в които да ги заровят.",
                    "И на три пъти ги хвърляха в пещ, но те не пострадаха.",
                    "И на два пъти бяха хвърляни в клетка с диви зверове; и ето, те си играеха със зверовете, както детето си играе с агне-сукалче и не пострадаха.",
                    "И стана така, че тъй те ходеха сред народа на Нефи и проповядваха Евангелието на Христа на всички люде по лицето на земята; и обръщаха людете към Господа, и ги присъединяваха към църквата на Христа, и тъй людете от това поколение бяха благословени според словото на Исуса.",
                    "И сега, аз, Мормон, слагам край на речта относно тези неща за известно време.",
                    "Ето, аз щях за малко да запиша имената на тези, които няма да вкусят никога смъртта, но Господ забрани; ето защо, Аз не ги пиша, защото те са скрити от света.",
                    "Но ето, аз съм ги виждал и те са ми служили.",
                    "И ето, те ще бъдат сред езичниците, но езичниците няма да ги познаят.",
                    "Те ще бъдат също и сред юдеите, но юдеите няма да ги познаят.",
                    "И ще стане така, че когато Господ намери за добре в мъдростта Си, те ще служат на всички пръснати племена Израилеви и на всички народи, племена, езици и люде и ще доведат много души от тях при Исуса, за да може да бъде задоволено желанието им, а също и заради убедителната сила Божия, която е в тях.",
                    "И те са като ангелите Божии, и ако се помолят на Отца в името на Исуса, те могат да се явят на който и да е човек, според както намерят за добре.",
                    "Прочее, велики и чудни дела ще бъдат извършени от тях преди великия и наближаващ ден, когато всички люде със сигурност трябва да застанат пред съдийския престол на Христа.",
                    "Да, дори и сред езичниците ще има велико и чудно дело, извършено от тях преди съдния ден.",
                    "И ако имахте всички писания, които разказват за всички чудни дела на Христа, вие щяхте да знаете, че според словата на Христа тези неща трябва със сигурност да дойдат.",
                    "И горко на оногова, който не ще се вслуша в словата на Исуса, и на онези, които Той избра и изпрати сред людете; защото, който не приема словата на Исуса и словата на онези, които Той изпрати, Него не приема; ето защо, Той не ще приеме такъв в последния ден.",
                    "И по-добре би било за тях да не бяха се раждали. Защото мислите ли, че можете да се отървете от правосъдието на един обиден Бог, Който е тъпкан под човешки нозе, и че с това би могло да дойде спасението?",
                    "И сега, ето, когато говорих за онези, които Господ беше избрал, да, тъкмо тези трима ученици, които бяха уловени в небесата, аз казах, че не знам дали те бяха пречистени от смъртност в безсмъртие —",
                    "Но ето, след като написах това, аз попитах Господа и Той ми разкри, че е било нужно да бъде сторена промяна на телата им, иначе е трябвало те да вкусят смъртта.",
                    "Затова, за да могат да не вкусят смъртта, била е извършена промяна на телата им, за да не могат да страдат нито от болка, нито от скръб, освен ако не е за греховете на света.",
                    "Сега, тази промяна не е като онази, която ще стане в последния ден; но имаше промяна, извършена над тях, тъй че Сатана да няма сила над тях, та да не ги изкушава; те бяха осветени по плът, тъй че бяха станали святи и земните сили не можеха да ги спрат.",
                    "И те трябваше да останат в това състояние до съдния ден на Христа; и в него ден те трябваше да получат друга голяма промяна, и да бъдат приети в царството на Отца, за да не излязат повече оттам, но за да живеят вечно с Бога в небесата."
                ]
            },
            {
                "url": "https://www.lds.org/scriptures/bofm/3-ne/29?lang=bul",
                "name": "Глава 29",
                "summary": [
                    "Появата на Книгата на Мормон е знамение, че Господ е започнал да събира Израил и че ще изпълни заветите Си. Онези, които отхвърлят откровенията и даровете Му от последните дни, ще бъдат прокълнати. Около 34–35 г. от Хр."
                ],
                "verses": [
                    "И сега, ето, аз ви казвам, че когато Господ намери за уместно в мъдростта Си, тези сказания ще стигнат до езичниците според словото Му; и тогава ще научите, че заветът, който Отец сключи с чедата Израилеви относно тяхното възстановяване в земите на тяхното наследство, вече е започнал да се изпълнява.",
                    "И вие ще научите, че словата Господни, които са били изречени от светите пророци, ще бъдат изпълнени всичките; и няма защо да казвате, че Господ бави пришествието Си при чедата Израилеви.",
                    "И няма защо да си въобразявате в сърцата си, че словата, които бяха изречени, са празни, защото ето, Господ ще си спомни за Своя завет, който сключи с народа Си от дома Израилев.",
                    "И когато видите тези сказания да идват сред вас, тогава няма да е нужно да презирате повече делата Господни, защото мечът на Неговото правосъдие е в десницата Му; и ето, ако презрете делата Му в него ден, Той ще стори, щото мечът на правосъдието Му да ви настигне скоро.",
                    "Горко на оногова, който презира делата Господни; да, горко на оногова, който ще отрече Христа и Неговите дела!",
                    "Да, горко на оногова, който ще отрече откровенията Господни и който ще рече, че Господ не действа повече чрез откровения или чрез пророчества, или чрез дарби, или чрез езици, или чрез изцелявания, или чрез силата на Светия Дух!",
                    "Да, горко на оногова, който, за да се обогати, ще каже в него ден, че не може да има никакво чудо, извършено от Исуса Христа; защото онзи, който направи това, ще стане като сина на погибелта, за когото според словото на Христа нямаше милост!",
                    "Да, и не ще има повече нужда да обиждате, нито да презирате, нито да се подигравате нито с юдеите, нито с някой друг от остатъка на дома Израилев; защото ето, Господ помни завета Си с тях и Той ще им стори това, в което се е заклел.",
                    "Затова не мислете, че вие можете да обърнете десницата Господна наляво, за да не може Той да раздаде правосъдие в изпълнението на завета, който Той сключи с дома Израилев."
                ]
            },
            {
                "url": "https://www.lds.org/scriptures/bofm/3-ne/30?lang=bul",
                "name": "Глава 30",
                "summary": [
                    "На езичниците от последните дни е заповядано да се покаят, да дойдат при Христа, за да бъдат причислени към дома Израилев. Около 34–35 г. от Хр."
                ],
                "verses": [
                    "Вслушайте се, о, вие езичници, и послушайте словата на Исуса Христа, Сина на живия Бог, които Той ми заповяда да кажа относно вас, защото ето, Той ми заповяда да пиша, казвайки:",
                    "Отвърнете се вие, всички езичници, от нечестивите си пътища; покайте се за злите си дела, за лъжите и измамите си, и за блудствата си, и за тайните си мерзости, и за идолопоклонничествата си, и за убийствата си и свещеническите си лукавства, и за завистите си, и за споровете си, и за цялото си нечестие и мерзости, елате при Мене и бъдете кръстени в Моето име, за да може да получите опрощение на греховете си и да бъдете изпълнени със Светия Дух, та да може да бъдете причислени към Моя народ, който е от дома Израилев."
                ]
            }
        ],
        "summary": [
            "А Еламан бе син на Еламан, който бе син на Алма, който бе син на Алма, потомък на Нефи, който бе син на Лехий, който излезе от Ерусалим през първата година от царуването на Седекия, царят на Юда."
        ],
        "text": null
    },
    {
        "url": "https://www.lds.org/scriptures/bofm/4-ne/1?lang=bul",
        "id": "4-ne",
        "full_localized_name": "4 Нефи",
        "has_chapters": true,
        "chapters": [
            {
                "url": "https://www.lds.org/scriptures/bofm/4-ne/1?lang=bul",
                "name": "Глава 1",
                "summary": [
                    "Всички нефити и ламанити са обърнати към Господа. Те имат всички неща общи, вършат чудеса и преуспяват в земята. След два века възникват разцепления, злини, лъжливи църкви и преследвания. След три века и нефитите и ламанитите стават нечестиви. Амарон скрива свещените летописи. Около 35–321 г. от Хр."
                ],
                "verses": [
                    "И Стана така, че тридесет и четвъртата година се измина, както и тридесет и петата и ето, учениците на Исуса бяха образували църква на Христа във всички земи наоколо. И всички, които идваха при тях и наистина се покайваха за греховете си, биваха кръстени в името на Исуса; и те получаваха също и Светия Дух.",
                    "И стана така, че през тридесет и шестата година всички люде по цялото лице на земята, както нефити, тъй и ламанити, бяха обърнати към Господа; и нямаше нито раздори, нито спорове сред тях и всички люде постъпваха справедливо едни към други.",
                    "И те имаха всичко между тях като общо; ето защо, нямаше нито богати, нито бедни, нито роби, нито свободни, а всички бяха направени свободни и се ползваха от небесния дар.",
                    "И стана така, че тридесет и седмата година измина също и мирът все още продължаваше на земята.",
                    "И учениците на Исуса извършваха велики и чудни дела дотолкова, че изцеляваха болни и вдигаха мъртви, и правеха куците да ходят, и слепите да проглеждат, и глухите да чуват; и правеха всякакъв вид чудеса сред чедата човешки; и в нищо друго те не вършеха чудеса, освен в името на Исуса.",
                    "И тъй измина тридесет и осмата година, както и тридесет и деветата и четиридесет и първата, и четиридесет и втората, да, дори четиридесет и девет години се изминаха, така както и петдесет и първата и петдесет и втората; да, дори петдесет и девет години изминаха.",
                    "И Господ ги направи да преуспеят извънредно много в земята; да, тъй че те съградиха отново градове там, където е имало изгорени градове.",
                    "Да, дори онзи велик град Зарахемла те сториха да бъде съграден отново.",
                    "Но имаше много градове, които бяха погълнати и води придошли на тяхно място; затова тези градове не можаха да бъдат възобновени.",
                    "И сега, ето, стана така, че народът на Нефи стана силен и се умножи извънредно бързо, и стана един извънредно красив и възхитителен народ.",
                    "И те се женеха и се омъжваха, и бяха благославяни според множеството обещания, които Господ им беше дал.",
                    "Те не следваха повече действията и обредите на закона на Моисей, а следваха заповедите, получени от техния Господ и от техния Бог, като постоянстваха в пост и молитва, и в честото събиране заедно, за да се молят и да чуят словото Господне.",
                    "И стана така, че нямаше раздори сред целия народ и в цялата земя, а имаше велики чудеса, вършени сред учениците на Исуса.",
                    "И стана така, че седемдесет и първата година и също седемдесет и втората, да, и накрая и седемдесет и деветата година се беше изминала; да, тъкмо сто години се бяха изминали и учениците на Исуса, които Той беше избрал, бяха всички отишли в рая Божий, с изключение на тримата, които трябваше да останат; и имаше други ученици, които бяха поставени на тяхно място; също и мнозина от това поколение се бяха поминали.",
                    "И стана така, че нямаше раздори в земята, понеже любовта Божия живееше в сърцата на людете.",
                    "И нямаше зависти, нито спорове, нито метежи, нито блудства, нито лъжи, нито убийства, нито какъвто и да е вид похотливост; и наистина не можеше да съществува по-щастлив народ измежду всички народи, сътворени от ръката Божия.",
                    "И нямаше нито разбойници, нито убийци, нито пък имаше ламанити, нито какъвто и да е друг вид -ити; но те бяха всички събрани в едно, чедата Христови и наследници на царството Божие.",
                    "И колко благословени бяха те! Защото Господ ги благославяше във всички техни дела; да, те бяха благословени и преуспяваха, чак докато не се изминаха сто и десет години; и първото поколение от Христа се помина, и нямаше раздори в цялата земя.",
                    "И стана така, че Нефи, този, който водеше този последен летопис (и той го водеше върху плочите на Нефи) умря и синът му Амос го водеше вместо него; и той го водеше също върху плочите на Нефи.",
                    "И той ги водѝ осемдесет и четири години и все още имаше мир в земята, с изключение на една малка част от людете, които се разбунтуваха против църквата и се нарекоха ламанити; затова започна отново да има ламанити в земята.",
                    "И стана така, че Амос също умря (и се бяха изминали сто и деветдесет и четири години от пришествието на Христа), и синът му Амос водѝ летописа вместо него; и той също го водеше върху плочите на Нефи; и той беше също така записан в книгата на Нефи, която е тази книга.",
                    "И стана така, че се изминаха двеста години; и всички от второто поколение се бяха поминали, с изключение на малцина.",
                    "И сега, аз, Мормон, бих искал вие да знаете, че людете се бяха умножили дотолкова, че се бяха разпространили по цялото лице на земята и че бяха станали извънредно богати поради тяхното преуспяване в Христа.",
                    "И сега, в тази двеста и първа година започна да има между тях такива, които се бяха издигнали в гордост, обличаха се в скъпи одежди и носеха всякакъв вид прекрасни бисери, и всякакъв вид изящни светски неща.",
                    "И от това време нататък те нямаха повече благата си и богатствата си общи помежду си.",
                    "И те започнаха да се делят на класи; и започнаха да градят църкви за тях самите, за да се обогатяват, и започнаха да отричат истинската църква на Христа.",
                    "И стана така, че когато изминаха двеста и десет години, в земята съществуваха много църкви; да, имаше много църкви, които провъзгласяваха, че познават Христа, но въпреки това, отричаха по-голямата част от Неговото Евангелие дотолкова, че приемаха всякакъв вид нечестие и раздаваха това, което беше свято, на оногова, за когото то беше забранено поради недостойнството му.",
                    "И тази църква се разпространяваше много поради беззаконието ѝ и поради силата на Сатана, който беше обладал сърцата им.",
                    "И още, имаше и друга църква, която отричаше Христа и преследваше истинската църква на Христа заради смирението им и вярата им в Христа; и те ги презираха заради многото чудеса, които се вършеха сред тях.",
                    "Ето защо, те упражняваха сила и власт над учениците на Исуса, които останаха с тях; и те ги хвърляха в тъмница, но чрез силата на словото Божие, която беше в тях, тъмниците се разцепваха на две; и те ходеха навсякъде, и вършеха велики чудеса.",
                    "При все това и въпреки всички тези чудеса, людете вкоравиха сърцата си; и те също потърсиха да ги убият, както юдеите в Ерусалим потърсиха да убият Исуса според Неговото слово.",
                    "И ги хвърляха в огнени пещи, но те излизаха оттам невредими.",
                    "И ги хвърляха също в ями с диви зверове, а те си играеха с дивите зверове, също както дете си играе с агне, и излизаха оттам невредими.",
                    "При все това, людете вкоравиха сърцата си, защото бяха подведени от много свещеници и лъжливи пророци да построят много църкви и да вършат всякакъв вид беззаконие. И те удряха по людете на Исуса, но людете на Исуса не отвръщаха на ударите. И тъй от година на година те чезнеха все повече в неверие и нечестие, докато не се изминаха двеста и тридесет години.",
                    "И сега стана така, че в тази година, да, в двеста тридесет и първата година, стана голямо разделение между людете.",
                    "И стана така, че в същата тази година се издигнаха едни люде, които бяха наречени нефити и бяха истински вярващи в Христа; и сред тях бяха онези, които бяха наречени от ламанитите яковити, иосифити и зорамити.",
                    "Ето защо, истински вярващите в Христа и истинските поклонници на Христа, между които се намираха и тримата ученици на Исуса, които трябваше да останат, бяха наречени нефити и яковити, и иосифити, и зорамити.",
                    "И стана така, че онези, които отрекоха Евангелието, бяха наречени ламанити и лемуилити, и исмаилити; и те не чезнеха в неверие, но съзнателно се бунтуваха срещу Евангелието на Христа; и учеха децата си да не вярват, тъкмо както бащите им чезнеха в началото.",
                    "И това стана поради нечестието и мерзостта на бащите им, тъкмо както беше в началото. И те бяха учени също да мразят чедата Божии, тъкмо както и ламанитите някога бяха учени да мразят чедата на Нефи, още от начало.",
                    "И стана така, че двеста четиридесет и четири години се изминаха и такива бяха делата на народа. И по-нечестивата част от народа стана силна и стана извънредно по-многобройна от народа Божий.",
                    "И те все още продължаваха да градят църкви за себе си и да ги украсяват с всякакъв вид скъпоценности. И тъй изминаха двеста и петдесет години, също и двеста и шестдесет години.",
                    "И стана така, че нечестивата част от людете започна отново да изгражда тайните клетви и заговори на Гадиантон.",
                    "Също и людете, които се наричаха народът на Нефи, започнаха да стават горделиви в сърцата си поради извънредните си богатства и да стават суетни като своите братя ламанитите.",
                    "И оттогава учениците започнаха да скърбят за греховете на света.",
                    "И стана така, че след като се бяха изминали триста години, ето, и народът на Нефи, и ламанитите, станаха извънредно нечестиви, едните като другите.",
                    "И стана така, че разбойниците на Гадиантон се разпростряха по цялото лице на земята; и нямаше никои, които бяха праведни, с изключение на учениците на Исуса. И злато, и сребро те трупаха в изобилие, и търгуваха всякакъв вид търговия.",
                    "И стана така, че след като се изминаха триста и пет години (и людете живееха още в нечестие), Амос умря; и брат му Амарон водѝ летописа вместо него.",
                    "И стана така, че когато се изминаха триста и двадесет години, Амарон, заставен от Светия Дух, скри летописите, които бяха свещени, да, дори всички свещени летописи, които бяха предавани от поколение на поколение и бяха свещени, чак до триста и двадесетата година от пришествието на Христа.",
                    "И той ги скри в Господа, за да могат един ден да достигнат отново до остатъка от дома Яковов според пророчествата и обещанията Господни. И това е краят на летописа на Амарон."
                ]
            }
        ],
        "summary": [],
        "text": null
    },
    {
        "url": "https://www.lds.org/scriptures/bofm/morm?lang=bul",
        "id": "morm",
        "full_localized_name": "Мормон",
        "has_chapters": true,
        "chapters": [
            {
                "url": "https://www.lds.org/scriptures/bofm/morm/1?lang=bul",
                "name": "Глава 1",
                "summary": [
                    "Амарон наставлява Мормон относно свещените летописи. Между нефитите и ламанитите започва война. Тримата нефити са оттеглени. Нечестието, неверието, чародействата и магьосничеството преобладават. Около 321–326 г. от Хр."
                ],
                "verses": [
                    "И Сега аз, Мормон, правя летопис за нещата, които видях и чух, и го наричам Книгата на Мормон.",
                    "И по времето, когато Амарон скри летописите в Господа, той дойде при мене (аз бях на възраст около десет години и бях започнал да се образовам до известна степен според ученията на моя народ); и Амарон ми каза: Аз чувствам, че ти си сериозно дете и си много наблюдателен.",
                    "Затова, когато станеш на двадесет и четири години, бих желал да си спомниш нещата, които си видял относно този народ; и когато достигнеш тази възраст, иди в земята Антум на един хълм, който ще се нарича Сим; и там аз предадох на съхранение в Господа всички свети издълбавания относно този народ.",
                    "И ето, ти ще вземеш със себе си плочите на Нефи, а останалата част ще оставиш на мястото, където е; и ще издълбаеш върху плочите на Нефи всичко, което си видял относно този народ.",
                    "И аз, Мормон, потомък на Нефи (и името на баща ми беше Мормон) запомних това, което Амарон ми заповяда.",
                    "И стана така, че аз бях единадесетгодишен, когато баща ми ме заведе в земята на юг, тъкмо в земята Зарахемла.",
                    "Цялото лице на земята беше покрито със сгради и народът беше толкова многоброен, почти колкото пясъкът на морето.",
                    "И стана така, че в същата тази година настана война между нефитите, които включваха нефитите и яковитите, и иосифитите, и зорамитите; и тази война беше между нефитите и ламанитите, лемуилитите и исмаилитите.",
                    "Сега, ламанитите, лемуилитите и исмаилитите бяха наречени ламанити и двете противоположни страни бяха нефити и ламанити.",
                    "И стана така, че войната започна между тях в пределите на Зарахемла край водите на Сидон.",
                    "И стана така, че нефитите събраха наедно голям брой воини, така че те надвишаваха числото тридесет хиляди. И стана така, че те участваха през тази година в множество битки, в които нефитите победиха ламанитите и избиха мнозина от тях.",
                    "И стана така, че ламанитите изоставиха кроежите си и бе установен мир в земята; и мирът остана в продължение на около четири години, през които нямаше кръвопролитие.",
                    "Но нечестието преобладаваше по лицето на цялата земя до такава степен, че Господ оттегли възлюбените си ученици и делата на чудеса и изцеления престанаха поради беззаконията на людете.",
                    "И нямаше дарове от Господа, и Светият Дух не идваше повече върху никого заради тяхното нечестие и неверие.",
                    "И аз, бидейки петнадесетгодишен и до известна степен надарен със здрав разум, бях посетен от Господа и вкусих, и познах добрината на Исуса.",
                    "И аз се опитах да проповядвам на този народ, но устата ми беше затворена и ми беше забранено да им проповядвам; защото ето, те се разбунтуваха умишлено против техния Бог; и възлюбените ученици бяха оттеглени от земята поради беззаконието на людете.",
                    "Аз обаче останах сред тях, но ми беше забранено да им проповядвам поради коравосърдечието им; и поради коравосърдечието им земята беше прокълната заради самите тях.",
                    "И тези Гадиантонови разбойници, които бяха между ламанитите, плъзнаха из земята, тъй че жителите ѝ започнаха да крият съкровищата си в земята; и те започнаха да стават хлъзгави, защото Господ прокле земята, тъй че людете да не могат да ги задържат, нито да си ги получат отново.",
                    "И стана така, че имаше вълшебства и чародейства, и магьосничества; и силата на лукавия вилнееше по цялото лице на земята, чак до изпълнението на всички слова на Авинадий, както и на Самуил Ламанита."
                ]
            },
            {
                "url": "https://www.lds.org/scriptures/bofm/morm/2?lang=bul",
                "name": "Глава 2",
                "summary": [
                    "Мормон предвожда армиите на нефитите. Кръв и зверства обхващат земята. Нефитите оплакват и жалеят със скръбта на прокълнатите. Техният ден на изпитание е минал. Мормон получава плочите на Нефи. Войните продължават. Около 327–350 г. от Хр."
                ],
                "verses": [
                    "И стана така, че в същата тази година отново настана война между нефити и ламанити. И въпреки младостта си, аз бях едър на ръст; ето защо народът на Нефи ме избра да бъда негов водач, сиреч водач на войските им.",
                    "И стана така, че на шестнадесетата си година аз тръгнах начело на една войска на нефитите срещу ламанитите; и тъй триста двадесет и шест години се бяха изминали.",
                    "И стана така, че на триста двадесет и седмата година ламанитите ни връхлетяха с извънредно голяма сила, дотолкова, че изплашиха войските ми; ето защо, те не искаха да се бият и започнаха да се оттеглят към северните области.",
                    "И стана така, че ние дойдохме в град Ангола, завладяхме града и направихме приготовления да се защитаваме против ламанитите. И стана така, че ние укрепихме града със силата си; но въпреки всички наши укрепления, ламанитите ни връхлетяха и ни изгониха вън от града.",
                    "Те ни изгониха също и вън от земята Давид.",
                    "И ние напреднахме, и дойдохме в земята Иошуа, която се намираше в пределите на запад край морския бряг.",
                    "И стана така, че ние събрахме нашия народ толкова бързо, колкото беше възможно, за да можем да ги съберем наедно в една група.",
                    "И ето, земята беше изпълнена с разбойници и с ламанити; и въпреки голямото унищожение, което беше надвиснало над моя народ, те не се покаяха за злите си дела; ето защо кръв и зверства се разпространиха по лицето на цялата земя, както от страната на нефитите, тъй и от страната на ламанитите; и това беше една пълна революция по цялото лице на земята.",
                    "И сега, ламанитите имаха цар, и неговото име беше Аарон; и той тръгна против нас с една войска от четиридесет и четири хиляди. И ето, аз му се противопоставих с четиридесет и две хиляди. И стана така, че аз го победих с войската си, така че той побягна пред мене. И ето, всичко това стана и триста и тридесет години бяха изминали.",
                    "И стана така, че нефитите започнаха да се покайват за беззаконието си и започнаха да се вайкат, тъкмо както беше пророкувано от Самуил Пророкът; защото ето, никой човек не можеше да опази това, което беше негово поради крадците и разбойниците, и убийците, и магическото изкуство, и чародейството в земята.",
                    "И тъй, настана оплакване и плач из цялата земя поради всичко това и най-вече сред народа на Нефи.",
                    "И стана така, че когато аз, Мормон, видях плача им и оплакването им, и скръбта им пред Господа, сърцето в мене започна да се радва, познавайки милостта и дълготърпението Господни, като предполагах, че Той ще се смили над тях и те ще станат отново един праведен народ.",
                    "Но ето, тази моя радост беше напразно, защото скърбенето им не беше за покаяние поради добрината Божия; но то беше по-скоро скърбене на прокълнати, защото Господ нямаше винаги да ги търпи да имат щастие в греха.",
                    "И те не идваха при Исуса със съкрушени сърца и каещи се духове, а проклинаха Бога и искаха да умрат. При все това, те се биеха с меч за живота си.",
                    "И стана така, че скръбта ми се върна отново и видях, че денят на изпитание беше отминал за тях, и телесно, и духовно; защото аз видях хиляди от тях посечени в открития им бунт срещу техния Бог и натрупани като тор по лицето на земята. И тъй, триста и четиридесет и четири години се бяха изминали.",
                    "И стана така, че през триста четиридесет и петата година нефитите започнаха да бягат пред ламанитите; и те бяха преследвани, докато не стигнаха земята Ясон, когато стана възможно да бъдат спрени в отстъплението им.",
                    "И сега, градът Ясон беше близо до земята, където Амарон беше предал на съхранение летописите в Господа, за да не могат да бъдат унищожени. И ето, аз отидох според словото на Амарон, взех плочите на Нефи и направих летопис според словата на Амарон.",
                    "И върху плочите на Нефи аз направих пълен разказ за цялото нечестие и мерзости; но на тези плочи аз се въздържах да направя пълен разказ за тяхното нечестие и мерзости, защото ето, една непрестанна гледка на нечестие и мерзости беше пред очите ми, откакто узрях и започнах да съзирам пътищата на човека.",
                    "И горко ми поради тяхното нечестие, защото сърцето ми е било изпълнено със скръб във всичките ми дни поради тяхното нечестие; въпреки това аз знам, че ще бъда вдигнат в последния ден.",
                    "И стана така, че тази година народът на Нефи беше отново преследван и гонен. И стана така, че ние бяхме гонени, докато не стигнахме земята на север, която се наричаше Сим.",
                    "И стана така, че ние укрепихме град Сим и събрахме там толкова наши люде, колкото беше възможно, та по възможност да можем да ги спасим от унищожение.",
                    "И стана така, че през триста четиридесет и шестата година те започнаха отново да ни нападат.",
                    "И стана така, че аз говорих на людете ми и ги увещавах с голяма сила да застанат смело срещу ламанитите и да се бият за жените си, децата си, къщите си и домовете си.",
                    "И словата ми повдигнаха духа им до известна степен, тъй че те не побягнаха пред ламанитите, но им се опълчиха със смелост.",
                    "И стана така, че ние се бихме с войска от тридесет хиляди против войска от петдесет хиляди. И стана така, че ние им устояхме с такава твърдост, че те побягнаха пред нас.",
                    "И стана така, че когато те побягнаха, ние ги преследвахме с войските си, отново ги срещнахме и пак ги победихме. Въпреки това, силата Господна не беше с нас; да, ние бяхме оставени на самите себе си, тъй че Духът Господен не пребиваваше у нас; ето защо, ние бяхме станали слаби като нашите братя.",
                    "И сърцето ми скърбеше поради това голямо бедствие на народа ми, заради тяхното нечестие и техните мерзости. Но ето, ние излизахме срещу ламанитите и разбойниците на Гадиантон, докато не завладяхме отново земите на нашето наследство.",
                    "И триста и четиридесет и деветата година се беше изминала. И през триста и петдесетата година ние сключихме договор с ламанитите и с разбойниците на Гадиантон, според който земите на нашето наследство бяха поделени.",
                    "И ламанитите ни дадоха земята на север, да, чак до тесния проход, който водеше към земята на юг. И ние дадохме на ламанитите цялата земя на юг."
                ]
            },
            {
                "url": "https://www.lds.org/scriptures/bofm/morm/3?lang=bul",
                "name": "Глава 3",
                "summary": [
                    "Мормон възвестява покаяние на нефитите. Те спечелват голяма победа и слава със собствени сили. Мормон отказва да ги предвожда и молитвите му за тях са без вяра. Книгата на Мормон приканва дванадесетте племена Израилеви да вярват в Евангелието. Около 360–362 г. от Хр."
                ],
                "verses": [
                    "И стана така, че още десет години се изминаха без ламанитите да се върнат да воюват против нас. И ето, аз заповядах на моя народ, нефитите, да се заемат и подготвят земите си и оръжията си за военно време.",
                    "И стана така, че Господ ми каза: Призови този народ: Покайте се и елате при Мене, и бъдете кръстени, и съградете отново Моята църква, и ще бъдете пощадени.",
                    "И аз призовавах този народ, но беше напразно; и те не осъзнаваха, че Господ беше Този, Който ги пощади и Който им даде възможност за покаяние. И ето, те вкоравиха сърцата си против Господа, техния Бог.",
                    "И стана така, че след като изминаха тези десет години, което прави всичко триста и шестдесет години от пришествието на Христа, царят на ламанитите ми изпрати послание, което ми даде да разбера, че те се подготвяха отново да дойдат да се сражават срещу нас.",
                    "И стана така, че аз накарах хората ми да се съберат в земята Опустошение при един град, който беше в пределите до тесния проход, който водеше към земята на юг.",
                    "И там ние разположихме войските си, за да спрем войските на ламанитите, за да не могат да завладеят никоя от земите ни; прочее, ние се укрепихме срещу тях с всичката си сила.",
                    "И стана така, че през триста шестдесет и първата година ламанитите слязоха към град Опустошение да се сражават срещу нас; и стана така, че през тази година ние ги победихме, тъй че те се върнаха отново в земите си.",
                    "И през триста шестдесет и втората година те отново слязоха да се сражават. И ние ги победихме отново, и избихме много от тях, и мъртвите им бяха хвърлени в морето.",
                    "И сега, поради това велико дело, което народът ми, нефитите, бяха извършили, те започнаха да се хвалят със собствената си сила и започнаха да се заклеват пред небесата, че ще си отмъстят за кръвта на техните братя, погубени от враговете им.",
                    "И те се кълняха в небесата, също и в престола Божий, че ще възлязат да се сражават срещу враговете си и ще ги отхвърлят от лицето на земята.",
                    "И стана така, че аз, Мормон, оттогава нататък отказах напълно да бъда командир и водач на този народ поради неговото нечестие и мерзост.",
                    "И ето, аз ги предвождах въпреки тяхното нечестие, предвождах ги много пъти на битка и ги обичах с цялото си сърце според любовта Божия, която беше в мене; и душата ми се изливаше целодневно в молитва към моя Бог за тях; обаче това беше без вяра, поради коравосърдечието им.",
                    "И на три пъти ги избавях от ръцете на враговете им, но те не се покаяха за греховете си.",
                    "И когато се бяха заклели във всичко това, в което им беше забранено от нашия Господ и Спасител Исус Христос, че ще възлязат да се сражават срещу враговете си и ще си отмъстят за кръвта на братята си, ето, гласът Господен дойде до мене, казвайки:",
                    "Мое е отмъщението и Аз ще се отплатя; и защото този народ не се покая, след като Аз го избавих, ето, той ще бъде отхвърлен от лицето на земята.",
                    "И стана така, че аз съвсем отказах да отида срещу враговете си; и сторих тъкмо това, което Господ ми заповяда; и останах като бездеен свидетел да изявявам на света нещата, които видях и чух според проявите на Духа, Който бе свидетелствал за идните неща.",
                    "Ето защо, аз пиша до вас, езичници, също и до тебе, доме Израилев, че когато делото започне, вие тъкмо ще се приготвяте да се завърнете в земята на вашето наследство.",
                    "Да, ето, аз пиша до всички земни краища, да, до вас, дванадесет племена Израилеви, които ще бъдете съдени според делата ви от дванадесетте, които Исус избра да бъдат Негови ученици в земята на Ерусалим.",
                    "И аз пиша също до остатъка от този народ, който също ще бъде съден от дванадесетте, които Исус избра в тази земя; и те ще бъдат съдени от другите дванадесет, които Исус избра в земята на Ерусалим.",
                    "И тези неща ми изяви Духът, затова аз пиша до всички вас. И по тази причина аз ви пиша, за да може да знаете, че трябва всички да застанете пред съдийския престол на Христа, да, всяка душа, която принадлежи към цялото човешко семейство на Адам; и трябва да застанете да бъдете съдени за делата ви, били те добри или зли.",
                    "А също и за да повярвате в Евангелието на Исуса Христа, което ще дойде сред вас; и също, за да могат юдеите, заветният народ Господен, да имат друг свидетел, освен Онзи, Когото те видяха и чуха, че Исус, Когото те убиха, е истинският Христос и истинският Бог.",
                    "И аз бих желал да мога да убедя всички вас, земни краища, да се покаете и да се приготвите да застанете пред съдийския престол на Христа."
                ]
            },
            {
                "url": "https://www.lds.org/scriptures/bofm/morm/4?lang=bul",
                "name": "Глава 4",
                "summary": [
                    "Войната и зверствата продължават. Нечестивите наказват нечестивите. Преобладава по-голямо нечестие, отколкото когато и да било преди в цял Израил. Жени и деца са принасяни в жертва на идоли. Ламанитите започват да помитат пред себе си нефитите. Около 363–375 г. от Хр."
                ],
                "verses": [
                    "И сега стана така, че през триста и шестдесет и третата година нефитите възлязоха с войските си извън земята Опустошение, за да се сражават срещу ламанитите.",
                    "И стана така, че войските на нефитите бяха отблъснати отново до земята Опустошение. И докато бяха още изморени, свежа войска на ламанитите ги връхлетя; и настана жестока битка, дотолкова, че ламанитите завладяха град Опустошение и избиха много от нефитите, и взеха много пленници.",
                    "А останалата част избяга и се присъедини към жителите на град Теанкум. А град Теанкум беше в пределите край морския бряг; и той беше близо и до град Опустошение.",
                    "И защото войските на нефитите възлязоха при ламанитите, те започнаха да бъдат поразявани; защото ако не беше поради това, ламанитите нямаше да могат да вземат надмощие над тях.",
                    "Но ето, възмездията Божии ще настигнат нечестивите; и тъкмо чрез нечестивите се наказват нечестивите; защото нечестивите са тези, които подтикват сърцата на чедата човешки към кръвопролитие.",
                    "И стана така, че ламанитите направиха подготовка да тръгнат срещу град Теанкум.",
                    "И стана така, че през триста шестдесет и четвъртата година ламанитите тръгнаха срещу град Теанкум, за да могат да завладеят и град Теанкум също.",
                    "И стана така, че те бяха отблъснати и изгонени от нефитите. И когато видяха, че са изгонили ламанитите, нефитите отново започнаха да се хвалят със силата си; и те продължиха, и със собствените си сили овладяха отново град Опустошение.",
                    "И сега, всички тези неща станаха и хиляди погинаха и от двете страни — и нефити, и ламанити.",
                    "И стана така, че триста шестдесет и шестата година се измина и ламанитите връхлетяха отново нефитите, за да се сражават; и въпреки това нефитите не се покаяха за злото, което бяха вършили и непрестанно упорстваха в нечестието си.",
                    "И не е възможно езикът да опише или човек да направи пълно описание на ужасната кървава гледка и зверствата, които ставаха сред народите както на ламанитите, тъй и на нефитите; и всички сърца се бяха вкоравили, тъй че те се наслаждаваха на непрестанните кръвопролития.",
                    "И според словото Господне никога не е имало такова голямо нечестие сред всички чеда на Лехий, дори и сред целия дом Израилев, каквото беше сред този народ.",
                    "И стана така, че ламанитите завладяха град Опустошение, защото техният брой надминаваше броя на нефитите.",
                    "И те потеглиха напред срещу град Теанкум, и изгониха от него жителите, и отведоха мнозина в плен — и жени, и деца, и ги принесоха в жертва на техните богове-идоли.",
                    "И стана така, че през триста шестдесет и седмата година нефитите, бидейки разгневени за това, че ламанитите бяха принесли в жертва жените им и децата им, тръгнаха срещу ламанитите с извънредно голям гняв, дотолкова, че победиха отново ламанитите и ги изгониха от земите си.",
                    "И ламанитите не нападнаха повече нефитите до триста седемдесет и петата година.",
                    "И през тази година те слязоха срещу нефитите с цялата си сила; и те не можеха да бъдат преброени поради многобройността им.",
                    "И оттогава нататък нефитите не постигнаха повече преимущество над ламанитите, а започнаха да бъдат помитани от тях, тъкмо както слънцето росата.",
                    "И стана така, че ламанитите нападнаха град Опустошение; и в земята Опустошение се поведе извънредно жестока битка, през време на която те победиха нефитите.",
                    "И те отново побягнаха пред ламанитите и стигнаха до град Вооз; и там те се изправиха срещу ламанитите с извънредна смелост, тъй че ламанитите не успяха да ги победят, докато не ги срещнаха повторно.",
                    "И когато те дойдоха за втори път, нефитите бяха изгонени и изклани в едно изключително голямо клане, а жените и децата им пак бяха принесени в жертва на идолите.",
                    "И стана така, че нефитите отново побягнаха пред тях, като вземаха със себе си всички жители на градове и на села.",
                    "И сега, аз, Мормон, виждайки, че ламанитите бяха на път да завладеят страната, ето защо, аз отидох на хълма Сим и взех всичките летописи, които Амарон беше скрил в Господа."
                ]
            },
            {
                "url": "https://www.lds.org/scriptures/bofm/morm/5?lang=bul",
                "name": "Глава 5",
                "summary": [
                    "Мормон отново повежда войските на нефитите в битки с кръв и зверства. Книгата на Мормон ще се появи, за да убеди целия Израил, че Исус е Христос. Поради неверието си ламанитите ще бъдат разпръснати и Духът ще престане да владее в тях. В последните дни те ще получат Евангелието от езичниците. Около 375–384 г. от Хр."
                ],
                "verses": [
                    "И стана така, че отидох при нефитите и се покаях за клетвата, която бях дал да не им помагам повече; и те ми дадоха отново командването на войските си, защото смятаха, че мога да ги избавя от злощастията им.",
                    "Но ето, аз бях без надежда, защото знаех възмездията Господни, които щяха да ги сполетят; защото те не се покаяха за беззаконията си, а се бореха за живота си, без да призовават онова Същество, Което ги беше сътворило.",
                    "И стана така, че ламанитите дойдоха срещу нас, когато бяхме побягнали към град Иордан; но ето, те бяха отблъснати, тъй че не можаха да превземат града по това време.",
                    "И стана така, че те ни нападнаха отново и ние задържахме града. Имаше и други градове, които бяха задържани от нефитите, чиито укрепления ги спряха и те не можаха да влязат в страната, разположена пред нас, за да унищожат жителите на земята ни.",
                    "И стана така, че всички земи, през които минахме и чиито жители не бяха събрани, бяха унищожени от ламанитите, и техните градове и села, и големите им градове бяха изгорени с огън; и тъй изминаха триста седемдесет и девет години.",
                    "И стана така, че през триста и осемдесетата година ламанитите отново излязоха да се сражават срещу нас и ние им се противопоставихме смело; но всичко беше напразно, защото техният брой беше толкова голям, че те стъпкваха народа на нефитите под нозете си.",
                    "И стана така, че ние отново побягнахме и онези, които бягаха по-бързо от ламанитите, се изплъзнаха, но тези, които не бягаха по-бързо от ламанитите, бяха пометени и унищожени.",
                    "И сега, ето, аз, Мормон, не желая да терзая душите на човеците, представяйки им такава ужасна сцена на кръв и зверства, каквато беше разгърната пред моите очи; но аз знам, че тези неща трябва наистина да бъдат открити и че всичко, което е скрито, трябва да бъде открито върху горниците на къщите —",
                    "и че познанието за тези неща трябва да стигне до остатъка от този народ, също и до езичниците, за които Господ е казал, че ще разпръснат този народ и че този народ ще бъде считан за нищо сред тях; ето защо, аз пиша едно съкращение, като не смея да дам пълен разказ за нещата, които видях, поради получената от мене заповед, а също и за да не ви причинявам толкова голяма скръб поради нечестието на този народ.",
                    "И сега, ето, тъй говоря аз на тяхното потомство, както и на езичниците, които имат грижа за дома Израилев и които знаят откъде идват благословиите им.",
                    "Защото знам, че те ще скърбят за бедствието на дома Израилев; да, ще скърбят за унищожението на този народ; ще скърбят затова, че този народ не се покая, за да може да бъде прегърнат в ръцете на Исуса.",
                    "Сега, тези неща са написани за остатъка от дома Яковов; и са написани по този начин, защото Бог знае, че нечестието не ще им ги разкрие никога и те трябва да бъдат скрити в Господа, за да може да излязат отново в определеното от Него време.",
                    "И това е заповедта, която получих; и ето, те ще излязат според заповедта на Господа, когато Той ще намери за добре според Неговата мъдрост.",
                    "И ето, те ще отидат при невярващите от юдеите; и с тази цел ще отидат, та да може те да бъдат убедени, че Исус е Христос, Синът на живия Бог; за да може Отец да изпълни чрез Своя най-възлюбен Своята велика и вечна цел за възстановяването на юдеите, сиреч на целия дом Израилев, в земята на тяхното наследство, която Господ, техният Бог им е дал в изпълнението на Своя завет.",
                    "И за да може също потомството на този народ да повярва по-пълно в Неговото Евангелие, което трябва да дойде до тях чрез езичниците; защото този народ ще бъде разпръснат и ще стане тъмен, нечист и презрян народ, извън всякакво описание на онова, което някога е било между нас, да, дори онова, което е било между ламанитите, и това заради тяхното неверие и идолопоклонничество.",
                    "Защото ето, Духът Господен спря вече да владее в техните бащи; и те са без Христа и без Бога в този свят; и те са отвявани като слама от вятъра.",
                    "Някога те бяха един възхитителен народ и имаха Христос за свой пастир; да, те бяха водени дори от Бог Отец.",
                    "Но сега, ето, те са водени от Сатана, точно както сламата се отвява от вятъра или както кораб се люшка от вълните без платна или котва, без нищо, с което да е направляван; точно като този кораб са и те.",
                    "И ето, Господ е задържал благословиите им, които те можеха да получат в земята, за езичниците, които ще владеят земята.",
                    "Но ето, ще стане така, че те ще бъдат гонени и разпръсвани от езичниците; и след като бъдат изгонени и разпръснати от езичниците, ето, тогава Господ ще си спомни завета, който сключи с Авраама и с целия дом Израилев.",
                    "И Господ ще си спомни също молитвите на праведните, които Му бяха отправяни за тях.",
                    "И тогава, о, вие езичници, как ще можете да издържите пред силата Божия, освен ако не се покаете и не изоставите злите си пътища?",
                    "Не знаете ли вие, че сте в ръцете Божии? Не знаете ли вие, че Той има цялата сила и по Неговата велика заповед земята ще бъде навита като свитък?",
                    "Ето защо, покайте се и се смирете пред Него, да не би Той да дойде с правосъдие срещу вас и да не би остатък от потомството на Яков да дойде между вас като лъв и да ви разкъса на парчета, и няма никой да се избави."
                ]
            },
            {
                "url": "https://www.lds.org/scriptures/bofm/morm/6?lang=bul",
                "name": "Глава 6",
                "summary": [
                    "Нефитите се събират в земята Кумора за последните битки. Мормон скрива свещените летописи в хълма Кумора. Ламанитите побеждават, а нефитският народ е унищожен. Стотици хиляди загиват от меч. Около 385 г. от Хр."
                ],
                "verses": [
                    "И сега, аз свършвам моя летопис относно унищожението на моя народ, нефитите. И стана така, че ние тръгнахме пред ламанитите.",
                    "И аз, Мормон, написах едно послание до ламанитския цар и пожелах той да ни позволи да съберем наедно народа си в земята Кумора близо до един хълм, който се наричаше Кумора, и там да можем да им дадем битка.",
                    "И стана така, че ламанитският цар ми позволи това, което желаех.",
                    "И стана така, че ние отидохме в земята Кумора и разпънахме шатрите си около хълма Кумора; и това беше в земя с много води, реки и извори; и там ние се надявахме да надвием ламанитите.",
                    "И когато се бяха изминали триста осемдесет и четири години, ние събрахме цялата останала част от нашия народ в земята Кумора.",
                    "И стана така, че когато събрахме наедно целия ни народ в земята Кумора, ето, аз, Мормон, започнах да остарявам; и тъй като знаех, че това щеше да бъде последната битка на моя народ и след като ми беше заповядано от Господа да не допусна летописите, които ни бяха предавани от нашите бащи и бяха свещени, да попаднат в ръцете на ламанитите (защото ламанитите щяха да ги унищожат), ето защо, аз направих този летопис от плочите на Нефи и скрих в хълма Кумора всички летописи, които ми бяха поверени от ръката Господна, с изключение на тези няколко плочи, които дадох на сина си Мороний.",
                    "И стана така, че людете ми, заедно с жените си и децата си, съзряха войските на ламанитите да идват към тях; и тъкмо с този ужасен страх от смъртта, който изпълва сърцето на всичките нечестиви, ги очакваха те, за да ги посрещнат.",
                    "И стана така, че те пристигнаха да се сражават срещу нас и всяка душа бе изпълнена от ужас поради големия им брой.",
                    "И стана така, че те връхлетяха народа ми с меч и с лък, и със стрела, и със секира, и с всякакъв вид оръжия за война.",
                    "И стана така, че моите воини бяха посечени, да, дори всичките ми десет хиляди, които бяха с мене, и аз паднах ранен сред тях; но те ме отминаха, тъй че не сложиха край на живота ми.",
                    "И когато отминаха и посякоха целия ми народ с изключение на двадесет и четирима от нас (между които беше и синът ми Мороний), ние, които бяхме надживели мъртвите на народа ни, на другия ден, когато ламанитите се върнаха в своите станове, съзряхме от върха на хълма Кумора покосените десет хиляди от людете ми, които аз водих на битка.",
                    "И ние видяхме също и десетте хиляди от людете ми, които бяха водени от сина ми Мороний.",
                    "И ето, и десетте хиляди на Гедгедона бяха паднали, а също и той самият сред тях.",
                    "И Лама беше паднал с неговите десет хиляди; и Галгал беше паднал с неговите десет хиляди; и Лимха беше паднал с неговите десет хиляди; и Иенеум беше паднал с неговите десет хиляди; и Кумения, и Морония, и Антионум, и Сивелон, и Сим, и Иос — всички те бяха паднали, всеки с неговите десет хиляди.",
                    "И стана така, че имаше още десет други, които бяха паднали от меч, всеки със своите десет хиляди; да, дори всички мои люде паднаха, с изключение на двадесет и четиримата, които бяха с мене, както и неколцина, които бяха избягали в южните страни, и неколцина, които бяха преминали на страната на ламанитите; и тяхната плът, и техните кости, и тяхната кръв лежат по лицето на земята, изоставени от ръцете на онези, които ги бяха убили, да се разпаднат върху земята и да се разложат, и да се върнат в майката земя.",
                    "И душата ми се раздираше от мъка поради убитите от моя народ, и аз извиках:",
                    "О, вие прекрасни, как можахте да се отделите от пътищата Господни! О, вие прекрасни, как можахте да отхвърлите този Исус, Който стоеше с отворени обятия, за да ви приеме!",
                    "Ето, ако не бяхте направили това, вие нямаше да паднете. Но ето, вие паднахте и аз оплаквам загубата ви.",
                    "О, вие красиви синове и дъщери, вие бащи и майки, вие съпрузи и съпруги, вие прекрасни, как можахте да паднете?",
                    "Но ето, вие си отидохте и скърбите ми не могат да ви върнат обратно!",
                    "И скоро ще дойде денят, когато вашата смъртност ще трябва да се облече в безсмъртие и когато тези тела, които сега се разлагат в тление, трябва скоро да станат нетленни тела; и тогава вие ще трябва да застанете пред съдийския престол на Христа, за да бъдете съдени според делата ви; и ако е тъй, че сте праведни, вие ще бъдете благословени с бащите си, които си отидоха преди вас.",
                    "О, да бяхте се покаяли преди това голямо унищожение да се стовари върху вас. Но ето, вие си отидохте и Отец, да, Вечният Отец на небесата познава вашето състояние; и Той действа спрямо вас според Своето правосъдие и милост."
                ]
            },
            {
                "url": "https://www.lds.org/scriptures/bofm/morm/7?lang=bul",
                "name": "Глава 7",
                "summary": [
                    "Мормон приканва ламанитите от последните дни да повярват в Христа, да приемат Неговото Евангелие и да бъдат спасени. Всички, които вярват в Библията, ще повярват също и в Книгата на Мормон. Около 385 г. от Хр."
                ],
                "verses": [
                    "И сега, ето, аз бих желал да кажа нещо на остатъка от този народ, който е пощаден, ако бъде тъй, че Бог му даде моите слова, за да познае делата на бащите си; да, аз ви говоря на вас, остатъка от дома Израилев, и ето словата, които ви казвам:",
                    "Знайте, че вие сте от дома Израилев.",
                    "Знайте, че трябва да дойдете до покаяние или не можете да бъдете спасени.",
                    "Знайте, че трябва да положите оръжията си за война и да не се наслаждавате повече на проливането на кръв, и да не ги вземате отново, освен ако Бог не ви заповяда.",
                    "Знайте, че трябва да стигнете до знанието за вашите бащи и да се покаете за всички ваши грехове и беззакония, и да повярвате в Исуса Христа, че Той е Синът Божий, и че Той бе убит от юдеите, и че чрез силата на Отца Той се вдигна отново, чрез което Той спечели победа над гроба; и че в Него жилото на смъртта е погълнато.",
                    "И Той осъществява възкресението на мъртвите, чрез което човек трябва да бъде вдигнат, за да застане пред Неговия съдийски престол.",
                    "И Той осъществи изкуплението на света, чрез което на този, който се намери невинен пред Него в съдния ден, ще му бъде дадено да живее в присъствието Божие и в Неговото царство, за да пее непрестанни хваления горе в небесните хорове за Отца и за Сина, и за Светия Дух, Които са един Бог, в едно състояние на щастие, което няма край.",
                    "Ето защо, покайте се, бъдете кръстени в името на Исуса и се хванете за Евангелието на Христа, което ще ви бъде изложено не само в този летопис, но и в летописа, който ще дойде за езичниците от юдеите, който летопис ще дойде от езичниците за вас.",
                    "Защото ето, тези са написани с намерението да можете да повярвате на онези; и ако повярвате на онези, вие ще повярвате също и на тези; и ако повярвате на тези, вие ще знаете истината за вашите бащи, а също и за чудните дела, които бяха извършени сред тях чрез силата Божия.",
                    "И вие ще узнаете също, че сте остатък от потомството на Яков; ето защо, вие се числите към народа на първия завет; и ако бъде тъй, че повярвате в Христа и бъдете кръстени първо с вода, после с огън и със Светия Дух, следвайки примера на нашия Спасител съгласно това, което Той ни е заповядал, ще бъде добре за вас в съдния ден. Амин."
                ]
            },
            {
                "url": "https://www.lds.org/scriptures/bofm/morm/8?lang=bul",
                "name": "Глава 8",
                "summary": [
                    "Ламанитите откриват и унищожават нефитите. Книгата на Мормон ще се появи чрез силата Божия. Произнесени са злочестини за онези, които изричат ярост и спор срещу Господното дело. Нефитският летопис ще се появи във време на нечестие, израждане и вероотстъпничество. Около 400–421 г. от Хр."
                ],
                "verses": [
                    "Ето, аз, Мороний, привършвам летописа на моя баща Мормон. И аз трябва да напиша някои неща, които моят баща ми заповяда.",
                    "И сега стана така, че след великата и ужасна битка при Кумора, ето, нефитите, които избягаха в страната на юг, бяха преследвани от ламанитите, докато всичките не бяха унищожени.",
                    "И моят баща също беше убит от тях и аз останах сам да пиша тъжната история за унищожението на народа ми. Но ето, те си отидоха и аз изпълнявам заповедта на моя баща. И аз не зная дали ще ме убият.",
                    "Ето защо, ще напиша и ще скрия летописите в земята; и няма значение къде ще отида след това.",
                    "Ето, моят баща направи този летопис и написа за неговата цел. И ето, аз също щях да я напиша, ако имах място върху плочите, но нямам; и руда никаква нямам, защото съм сам. Баща ми беше убит в битка, както и всичките ми роднини; и аз нямам приятели и не знам къде да отида; и колко време ще ме остави Господ да живея аз също не зная.",
                    "Ето, четиристотин години се изминаха от пришествието на нашия Господ и Спасител.",
                    "И ето, ламанитите преследваха моя народ, нефитите, от град на град и от място на място, тъкмо докато не остана нито един от тях; и голямо беше тяхното падение; да, голямо и изумително е унищожението на моя народ, нефитите.",
                    "И ето, ръката Господна е, която го направи. И ето, сега и ламанитите са във война едни срещу други; и цялото лице на тази земя е един непрестанен кръговрат от убийства и кръвопролитие; и никой не знае края на войната.",
                    "И сега, ето, аз няма да говоря повече за тях, защото няма никой друг, освен ламанити и разбойници върху лицето на земята.",
                    "И няма никой, който да познава истинния Бог, освен учениците на Исуса, които останаха в земята, докато нечестието на народа не стана толкова голямо, че Господ не им позволи да останат с людете; и дали те са още по лицето на земята, никой човек не знае.",
                    "Но ето, моят баща и аз сме ги виждали и те са ни служили.",
                    "И който получи този летопис и не го осъди поради несъвършенствата, които са в него, същият ще узнае за неща по-велики от това. Ето, аз съм Мороний; и ако това беше възможно, щях да ви сторя знайни всички неща.",
                    "Ето, аз спирам да говоря относно този народ. Аз съм син на Мормон и баща ми беше потомък на Нефи.",
                    "И аз съм същият, който скрива този летопис в Господа; и плочите му нямат никаква стойност поради заповедта Господна. Защото Той каза наистина, че никой не ще ги получи, за да се обогати; но тяхното съдържание е от голяма стойност и който ги изкара на бял свят, него Господ ще благослови.",
                    "Защото никой не може да има силата да ги изкара на бял свят, освен ако не му е дадена от Бога; защото Бог желае това да бъде направено с очи, отправени единствено към Неговата слава или за благополучието на древния и разпръснат от дълго време заветен народ Господен.",
                    "И благословен ще е този, който ще ги изкара на бял свят; защото те ще бъдат извадени от тъмнина на светлина според словото Божие; да, те ще бъдат взети от земята и ще засияят от тъмнината, и ще стигнат до знанието на людете; и това ще бъде извършено чрез силата Божия.",
                    "И ако има грешки, те са грешки на човек. Но ето, ние не знаем за никаква грешка. Обаче Бог знае всичките неща; ето защо, онзи, който осъжда, нека да знае това, да не би да бъде застрашен от пъклен огън.",
                    "И този, който каже: Покажи ми или ще бъдеш поразен — нека се пази да не би да заповяда онова, което е забранено от Господа.",
                    "Защото ето, този, който съди прибързано, ще бъде съден също прибързано; понеже неговата заплата ще бъде според делата му; ето защо, този, който поразява, ще бъде също поразен от Господа.",
                    "Вижте какво казва писанието — Човек не трябва да поразява, нито да съди; защото съденето Ми принадлежи, казва Господ, и отмъщението Ми принадлежи също, и Аз ще се отплатя.",
                    "И онзи, който изрича ярост и спорове срещу делото Господне и срещу заветния народ Господен, който е домът Израилев, и каже: Ние ще унищожим делото Господне и Господ не ще си спомни завета, който сключи с дома Израилев — същият е в опасност да бъде отсечен и хвърлен в огъня.",
                    "Защото вечните цели на Господа ще продължават хода си, додето всичките Негови обещания не бъдат изпълнени.",
                    "Изучавайте пророчествата на Исаия. Ето, аз не мога да ги напиша. Да, ето, аз ви казвам, че тези светии, които са били преди мене, които са притежавали тази земя, ще призовават, да, дори от пръстта те ще призоват Господа; и тъй както жив е Господ, Той ще си спомни за завета, който сключи с тях.",
                    "И Той познава техните молитви и знае, че те бяха в полза на братята им. И Той познава вярата им, защото в Неговото име те можеха да поместят планини; и в Неговото име те можеха да направят земята да се тресе; и чрез силата на Неговото слово те накараха да се срутват доземи тъмници; да, дори огнената пещ не можеше да им навреди, нито дивите зверове, нито отровните змии поради силата на Неговото слово.",
                    "И ето, техните молитви бяха също в полза на този, на когото Господ ще позволи да изкара на бял свят тези неща.",
                    "И никой не трябва да казва, че те не ще дойдат, защото те със сигурност ще дойдат, защото Господ го е казал; понеже от земята те ще излязат чрез ръката Господна и никой не може да я спре; и това ще стане в ден, когато ще се говори, че чудесата са премахнати; и това ще дойде точно, като че ли някой ще заговори от мъртвите.",
                    "И това ще стане в ден, когато кръвта на светиите ще призовава Господа поради тайните заговори и делата на мрака.",
                    "Да, това ще стане в ден, когато силата Божия ще бъде отречена и църквите ще бъдат осквернени, и ще бъдат издигнати в гордостта на сърцата си; да, тъкмо в ден, когато водачите на църквите и учителите ще се издигнат в гордостта на сърцата си дотолкова, че да завидят на онези, които принадлежат към църквите им.",
                    "Да, това ще стане в ден, когато ще се чуе да се говори за огньове и за бури, и за па̀ри от дим в чужди страни.",
                    "И също ще се чуе за войни, слухове за войни и за земетресения в различни места.",
                    "Да, това ще стане в ден, когато ще има голяма нечистота по лицето на земята; ще има убийства и кражби, и лъжи, и измами, и блудства, и всякакъв вид мерзости; когато ще има мнозина, които ще кажат: Направѝ това или направѝ онова и не ще има значение, защото Господ ще поддържа такива в последния ден. Но горко на такива, защото те са в жлъчна горчивина и в оковите на беззаконието.",
                    "Да, това ще стане в ден, когато ще бъдат изградени църкви, които ще кажат: Елате при мен и за парите си ще получите прошка за вашите грехове.",
                    "О, вие нечестиви, извратени и коравовратни люде, защо си съградихте църкви, за да се обогатявате? Защо изопачихте святото слово Божие, та да донесете осъждане на душите си? Ето, погледнете Божиите откровения; защото ето, времето идва, когато в него ден всички тези неща трябва да бъдат изпълнени.",
                    "Ето, Господ ми показа велики и чудни неща относно онова, което трябва скоро да стане в него ден, когато тези неща ще се появят между вас.",
                    "Ето, аз ви говоря като че ли сте тук, обаче вие не сте. Но ето, Исус Христос ви показа на мен и аз познавам делото ви.",
                    "И аз знам, че вие ходите в гордостта на сърцата си; и няма никой, освен малцина, които да не се издигат в гордостта на сърцата си в носенето на много изящни одежди, в завист и в спорове, и в злоба, и в преследвания, и във всякакъв вид беззакония; и църквите ви, да, дори всяка една, са омърсени поради гордостта на сърцата ви.",
                    "Защото ето, вие обичате повече парите, вашето имущество и изящните ви одежди, и украшенията на църквите ви, отколкото обичате бедните и нуждаещите се, и болните, и нещастните.",
                    "О, вие нечестивци, вие лицемери, вие учители, които се продавате за онова, което ще изгние, защо омърсихте светата църква Божия? Защо се срамувате да вземете върху си името на Христа? Защо не помислите, че по-голяма е стойността на безкрайното щастие, отколкото на онази окаяност, която никога не умира — поради светска похвала ли?",
                    "Защо се украсявате с онова, което няма живот, а пък оставяте гладните и нуждаещите се, и голите, и болните, и страдащите да минават покрай вас и да не ги забелязвате?",
                    "Да, защо изграждате тайните си мерзости, за да се обогатявате, и правите вдовиците да скърбят пред Господа, и също сирачетата да скърбят пред Господа, а също и кръвта на бащите им и на съпрузите им да призовава Господа от земята за отмъщение върху главите ви?",
                    "Ето, мечът на отмъщението е надвиснал над вас; и времето скоро ще дойде, когато Той ще ви отмъсти за кръвта на светиите върху ви, защото Той не ще понася повече виковете им."
                ]
            },
            {
                "url": "https://www.lds.org/scriptures/bofm/morm/9?lang=bul",
                "name": "Глава 9",
                "summary": [
                    "Мороний призовава онези, които не вярват в Христа, да се покаят. Той провъзгласява един Бог на чудесата, Който дава откровения и излива дарби и знамения върху верните. Чудесата престават поради неверие. Знаменията следват онези, които вярват. Човеците са съветвани да бъдат разумни и да спазват заповедите. Около 401–421 г. от Хр."
                ],
                "verses": [
                    "И сега, аз говоря също за онези, които не вярват в Христа.",
                    "Ето, ще повярвате ли в деня, когато бъдете посетени — ето, когато Господ ще дойде, да, дори в този велик ден, когато земята ще бъде навита като свитък и когато елементите ѝ ще се стопят от пламтяща горещина, да, в този велик ден, когато бъдете доведени да застанете пред Агнеца Божий — ще кажете ли тогава, че няма Бог?",
                    "Тогава ще отричате ли повече Христа и ще можете ли да погледнете Агнеца Божий? Мислите ли, че ще живеете с Него със съзнанието за вашата вина? Мислите ли, че бихте могли да бъдете щастливи да живеете с това свято Същество, когато душата ви е раздирана от съзнанието за виновност, че винаги сте злоупотребявали с Неговите закони?",
                    "Ето, аз ви казвам, че ще бъдете по-окаяни да живеете с един свят и справедлив Бог със съзнанието за вашата нечистота пред Него, отколкото да живеете с осъдените души в пъкъла.",
                    "Защото ето, когато бъдете доведени да прозрете голотата си пред Бога, а също славата Божия и святостта на Исуса Христа, това ще запали у вас пламъка на един неугасим огън.",
                    "Тогава, о, вие невярващи, обърнете се към Господа; призовете силно Отца в името на Исуса, тъй че в онзи велик и последен ден по възможност да може да бъдете намерени неопетнени, чисти, красиви и бели, бидейки очистени чрез кръвта на Агнеца.",
                    "И още говоря на вас — вие, които отричате откровенията Божии и казвате, че те са премахнати и че няма откровения, нито пророчества, нито дарби, нито изцеление, нито говорене на езици или тълкувание на езици.",
                    "Ето, казвам ви, който отрича тези неща, не познава Евангелието на Христа; да, той не е чел писанията, а ако ги е чел, значи не ги разбира.",
                    "Защото не четем ли, че Бог е същият вчера, днес и навеки и че у Него няма изменчивост, нито сянка на промяна.",
                    "И сега, ако си представяте един бог, който се изменя и у когото има и сянка на промяна — тогава вие си представяте един бог, който не е Бог на чудесата.",
                    "Но ето, аз ще ви покажа един Бог на чудеса, тъкмо Бога на Авраам и Бога на Исаак, и Бога на Яков; и това е същият този Бог, Който сътвори небесата и земята, и всичките неща, които са в тях.",
                    "Ето, Той сътвори Адам и чрез Адам дойде падението на човека. И заради падението на човека дойде Исус Христос, тъкмо Отецът и Синът; и поради Исуса Христа дойде изкуплението на човека.",
                    "И заради изкуплението на човека, което дойде чрез Исуса Христа, човеците са доведени обратно в присъствието Господне; да, това е, в което всички люде са изкупени, защото смъртта на Христа осъществява възкресението, което осъществява изкуплението от един безкраен сън, от който сън всички човеци ще бъдат събудени чрез силата Божия, когато тръбата затръби; и те ще излязат, малки и големи, и всички ще застанат пред Неговия съд, бидейки изкупени и освободени от тази вечна връзка на смъртта, която смърт е телесна смърт.",
                    "И тогава идва възмездието на Светия върху им; тогава идва времето, когато онзи, който е нечист, ще остане нечист; а онзи, който е праведен, ще остане праведен; онзи, който е щастлив, ще остане пак щастлив; а онзи, който е нещастен, ще си остане нещастен.",
                    "И сега, о, всички вие, които сте си въобразили един бог, който не може да върши чудеса, бих ви попитал, сбъднаха ли се всичките неща, за които ви говорих? Дошъл ли е вече краят? Ето, казвам ви, не! Бог не е престанал да бъде Бог на чудесата!",
                    "Ето, не са ли нещата, които Бог е извършил, чудни в нашите очи? Да, и кой може да разбере чудните дела Божии?",
                    "Кой ще каже, че не е било чудо това, че небето и земята трябваше да бъдат чрез Неговото слово; и че чрез силата на Неговото слово човекът бе сътворен от пръстта на земята; и че чрез силата на словото Му се вършат чудеса?",
                    "И кой ще каже, че Исус Христос не извърши много велики чудеса? И имаше много велики чудеса, извършени от ръцете на апостолите.",
                    "И ако тогава бяха извършени чудеса, защо Бог престана да бъде Бог на чудесата и въпреки това пак е едно неизменно Същество? И ето, казвам ви го, че Той не се променя; ако се променяше, Той би престанал да бъде Бог; но той не престава да бъде Бог и Той е Бог на чудесата.",
                    "И причината, поради която Той престана да върши чудеса между чедата човешки, е защото те чезнат в неверие и напускат правия път, и не познават Бога, на Когото трябва да се уповават.",
                    "Ето, аз ви казвам, че всеки, който вярва в Христа без да се съмнява в нищо, всичко, каквото той поиска от Отца в името на Христа, ще му бъде дадено; и това обещание е за всички, чак до краищата на земята.",
                    "Защото ето, тъй рече Исус Христос, Синът Божий, на Своите ученици, които трябваше да останат, да, и също и на всичките си ученици, на всеослушание пред множеството: Тръгнете по целия свят и проповядвайте Евангелието на всяко творение.",
                    "И онзи, който повярва и бъде кръстен, ще бъде спасен, но онзи, който не повярва, ще бъде осъден.",
                    "И тези знамения ще последват онези, които вярват: В Моето име те ще прогонват дяволи; ще говорят с нови езици; ще хващат змии и ако изпият нещо смъртоносно, то не ще им навреди; и ще полагат ръце на болни и те ще се възстановяват.",
                    "И който повярва в Моето име, без да се съмнява, на него ще потвърдя всичките Си слова, чак до краищата на земята.",
                    "И сега, ето, кой може да устои срещу делата Господни? Кой може да отрече Неговите слова? Кой ще се издигне срещу всемогъщата сила на Господа? Кой ще презре делата Господни? Кой ще презре чедата Христови? Ето, всички вие, които презирате делата Господни, вие ще изпаднете в изумление и ще погинете.",
                    "О, тогава не презирайте и не се изумявайте, а вслушайте се в словата Господни и поискайте от Отца в името на Исуса всичко, от което се нуждаете. Не се съмнявайте, а вярвайте, започнете както в стари времена, елате при Господа с цялото си сърце и изработвайте пред Него със страх и трепет собственото си спасение.",
                    "Бъдете мъдри в дните на вашето изпитание; очистете се от всяка нечистота, не искайте нищо, с което можете да задоволите страстите си, но поискайте с непоколебима решителност да не се поддавате на никакво изкушение, а да служите на истинския и жив Бог.",
                    "Гледайте да не бъдете кръстени недостойно; гледайте да не вземете от причастието на Христа недостойно; но гледайте да вършите всяко нещо в достойнство и вършете го в името на Исуса Христа, Сина на живия Бог; и ако вие правите това и устоите до края, вие няма по никакъв начин да бъдете отхвърлени.",
                    "Ето, аз ви говоря, като че ли говоря от мъртвите, защото знам, че вие ще имате словата ми.",
                    "Не ме осъждайте заради моето несъвършенство, нито пък моя баща заради неговото несъвършенство, нито онези, които са писали преди него; но по-добре благодарете на Бога, че Той ви показа нашите несъвършенства, за да можете да се научите да бъдете по-мъдри, отколкото ние сме били.",
                    "И сега, ето, ние написахме този летопис според нашето знание, с буквите на език, който ние наричаме помежду си променен египетски, който ни бе предаден, а ние го изменихме според начина ни да говорим.",
                    "И ако нашите плочи бяха достатъчно големи, ние щяхме да пишем на еврейски, но и еврейският език също беше изменен от нас; и ако ние можехме да пишем на еврейски, ето, нямаше да има несъвършенство в летописа ни.",
                    "Но Господ познава нещата, които ние написахме; Той знае, че никой друг народ не познава нашия език; ето защо, Той е приготвил средство за тълкуването му.",
                    "И тези неща са написани, за да можем да пречистим одеждите си от кръвта на братята ни, които чезнеха в неверие.",
                    "И ето, това, което желаехме относно нашите братя, да, тъкмо тяхното възстановяване в знанието за Христа, е според молитвите на всички светии, които са живели на земята.",
                    "И дано Господ Исус Христос да даде на молитвите им да може да се отговори според вярата им; и дано Бог-Отец да си спомни завета, който е сключил с дома Израилев; и дано ги благослови навеки чрез вярата им в името на Исуса Христа. Амин."
                ]
            }
        ],
        "summary": [],
        "text": null
    },
    {
        "url": "https://www.lds.org/scriptures/bofm/ether?lang=bul",
        "id": "ether",
        "full_localized_name": "Етер",
        "has_chapters": true,
        "chapters": [
            {
                "url": "https://www.lds.org/scriptures/bofm/ether/1?lang=bul",
                "name": "Глава 1",
                "summary": [
                    "Мороний съкращава написаното от Етер. Изложено е родословието на Етер. Езикът на яредитите не е объркан при Вавилонската кула. Господ им обещава да ги поведе към една отбрана земя и да ги направи велик народ."
                ],
                "verses": [
                    "И сега, аз, Мороний, продължавам да предавам разказ за онези древни жители, които бяха унищожени от ръката Господна от лицето на тази северна страна.",
                    "И аз вземам моя разказ от двадесет и четирите плочи, намерени от народа на Лимхий и наречени Книгата на Етер.",
                    "И тъй като аз предполагам, че първата част от този летопис, в която се говори относно сътворението на света, както и на Адам, и която съдържа разказ за събития от онова време чак до великата кула и всичко, което стана сред чедата човешки до това време, го има сред юдеите,",
                    "затова аз не пиша за тези неща, които се случиха от дните на Адам до онова време, но това го има върху плочите и който ги намери, същият ще има силата да получи пълния разказ.",
                    "Но ето, аз не предавам пълния разказ, а предавам само част от разказа, от кулата до времето, когато те бяха унищожени.",
                    "И по този начин предавам разказа. Написалият този летопис беше Етер и той беше потомък на Кориантор.",
                    "И Кориантор беше син на Морон.",
                    "И Морон беше син на Етем.",
                    "И Етем беше син на Аах.",
                    "И Аах беше син на Сит.",
                    "И Сит беше син на Сивелон.",
                    "И Сивелон беше син на Ком.",
                    "И Ком беше син на Кориантум.",
                    "И Кориантум беше син на Амнигада.",
                    "И Амнигада беше син на Аарон.",
                    "И Аарон беше потомък на Хет, който беше син на Артом.",
                    "И Артом беше син на Лив.",
                    "И Лив беше син на Кис.",
                    "И Кис беше син на Кором.",
                    "И Кором беше син на Левий.",
                    "И Левий беше син на Ким.",
                    "И Ким беше син на Мориантон.",
                    "И Мориантон беше потомък на Риплакис.",
                    "И Риплакис беше син на Сез.",
                    "И Сез беше син на Хет.",
                    "И Хет беше син на Ком.",
                    "И Ком беше син на Кориантум.",
                    "И Кориантум беше син на Емер.",
                    "И Емер беше син на Омер.",
                    "И Омер беше син на Сул.",
                    "И Сул беше син на Кив.",
                    "И Кив беше син на Ория, който беше син на Яред;",
                    "който Яред дойде заедно с брат си и със семействата им, с още някои и със семействата им от великата кула по времето, когато Господ обърка езика на людете и се закле в яростта Си, че те ще бъдат разпръснати по цялото лице на земята; и съгласно словото Господне людете бяха разпръснати.",
                    "И братът на Яред беше едър и могъщ човек, много облагодетелстван от Господа; и неговият брат Яред му каза: Призови Бога, за да не ни обърка и да не можем да разбираме словата си.",
                    "И стана така, че братът на Яред призова Господа и Господ показа милосърдие над Яред; и затова Той не обърка езика на Яред; и Яред и брат му не бяха объркани.",
                    "Тогава Яред каза на брат си: Призови отново Господа и може би Той ще отвърне гнева Си от тези, които са наши приятели, и не ще обърка езика им.",
                    "И стана така, че братът на Яред призова отново Господа и Господ показа милосърдие над техните приятели и семействата им, тъй че те не бяха объркани.",
                    "И стана така, че Яред говорѝ отново с брат си, казвайки: Иди и попитай Господа дали ще ни изгони от земята, и ако ни изгони от земята, попитай Го къде трябва да отидем. И кой знае дали Господ няма да ни отведе в земя, която е отбрана от целия свят? И ако е тъй, нека бъдем верни на Господа, за да я получим за наше наследство.",
                    "И стана така, че братът на Яред призова Господа според словата, изречени чрез устата на Яред.",
                    "И стана така, че Господ чу брата на Яред, показа милосърдие над него и му каза:",
                    "Иди и събери стадата си от всякакъв вид, мъжки и женски; също и всякакви семена от земята; и семействата ти, както и брат ти Яред и семейството му, твоите приятели и семействата им, и приятелите на Яред, и семействата им.",
                    "И след като направиш това, ти ще тръгнеш начело на всички към долината на север. И там Аз ще те посрещна и ще вървя пред теб до земя, която е отбрана от всички земи на света.",
                    "И там ще благословя тебе и потомството ти; и от твоето потомство, и от потомството на брат ти, и от тези, които ще отидат с тебе, Аз ще Си въздигна велик народ. И не ще има по цялото лице на земята по-велик народ, който Аз ще Си въздигна от потомството ти. И тъй ще сторя спрямо тебе, защото ти Ме призоваваше в продължение на толкова дълго време."
                ]
            },
            {
                "url": "https://www.lds.org/scriptures/bofm/ether/2?lang=bul",
                "name": "Глава 2",
                "summary": [
                    "Яредитите се подготвят за пътуването си до една обетована земя. Тя е отбрана земя, където людете трябва да служат на Христа, в противен случай ще бъдат пометени. Господ говори три часа на брата на Яред. Яредитите построяват кораби. Господ иска от брата на Яред да направи предложение как да се осветяват корабите."
                ],
                "verses": [
                    "И стана така, че Яред и брат му, и семействата им, а също приятелите на Яред и на брат му и техните семейства слязоха в долината на север (и името на долината беше Нимрод, наречена така на името на могъщ ловец) със своите стада, които те събраха наедно — мъжки и женски от всякакъв вид.",
                    "И те сложиха примки и уловиха хвъркати птици, подготвиха също и съд, в който носеха със себе си риба от водите.",
                    "И те носеха със себе си дезерет, което в тълкувание означава медоносна пчела; и тъй те взеха със себе си рояци пчели и от всичко друго, намиращо се върху лицето на земята, всякакъв вид семена.",
                    "И стана така, че когато те слязоха в долината Нимрод, Господ слезе и говорѝ с брата на Яред; и Той се намираше в облак, и братът на Яред не Го видя.",
                    "И стана така, че Господ им заповяда да отидат в пустошта, да, в онази ѝ част, където човек никога не бе ходил. И стана така, че Господ вървеше пред тях и говореше с тях, тъй както стоеше в облак, и ги направляваше накъде да вървят.",
                    "И стана така, че те пътуваха в пустошта; и съградиха кораби, с които преминаха много води, бидейки непрестанно направлявани от ръката Господна.",
                    "И Господ не ги остави да се установят в пустошта отвъд морето, а пожела да достигнат чак до земята на обета, която беше отбрана от всички други земи, и която Господ Бог беше запазил за един праведен народ.",
                    "И Той се беше заклел в яростта Си пред брата на Яред, че отсега нататък и навеки всички, които притежават тази земя на обета, ще трябва да служат на Него, истинския и единствен Бог, или ще бъдат пометени, когато пълнотата на яростта Му ги сполети.",
                    "И сега, ние можем да видим постановленията Божии относно тази земя, че тя е една земя на обета; и че всеки народ, който я притежава, ще трябва да служи на Бога, иначе те ще бъдат пометени, когато пълнотата на яростта Му ще ги сполети. И пълнотата на яростта Му ще ги сполети, когато те узреят в беззаконие.",
                    "Защото ето, това е земя, която е отбрана от всички други земи; ето защо, този, който я притежава, трябва или да служи на Бога, или ще бъде пометен, защото това е вечното постановление Божие. И чедата човешки биват пометени едва при настъпване на пълнотата на беззаконието им.",
                    "И това ще ви постигне, о, езичници, за да можете да узнаете постановленията Божии; за да се покаете и да не продължавате в беззаконията си, докато не дойде пълнотата, за да не си навлечете пълнотата на Божия гняв, както го направиха преди вас жителите на земята.",
                    "Ето, това е отбрана земя и който и народ да я притежава, ще бъде свободен от робство и от пленничество, и от всички други народи под небето, ако те служат само на Бога на земята, Който е Исус Христос и Който бе показан чрез нещата, които ние написахме.",
                    "И сега, аз продължавам моя летопис; защото ето, стана така, че Господ доведе Яред и братята му до онова голямо море, което разделя земите. И когато стигнаха до морето, те разпънаха шатрите си и нарекоха мястото Морианкумър; и те живяха в шатри, и живяха в шатри по морския бряг в продължение на четири години.",
                    "И стана така, че в края на тези четири години Господ се яви отново при брата на Яред и застана в облак, и говорѝ с него. И Господ говорѝ с брата на Яред в продължение на три часа и го укори за това, че не си е спомнил да призове името на Господа.",
                    "И братът на Яред се покая за злото, което беше вършил, и призова името Господне заради братята си, които бяха с него. И Господ му каза: Аз ще опростя греховете на тебе и на братята ти, но недей да грешиш повече и запомни, че Моят Дух няма да владее винаги в човека; ето защо, ако вие прегрешите и узреете напълно в прегрешението си, вие ще бъдете отхвърлени от присъствието Господне. И тези са Моите мисли относно земята, която ще дам за ваше наследство, защото тя ще бъде земя, отбрана от всички други земи.",
                    "И Господ каза: Иди да работиш и построй кораби по начина, по който досега си ги строил. И стана така, че братът на Яред отиде да работи заедно с братята си и те построиха кораби по същия начин, по който бяха ги строили по-рано според наставленията Господни. И те бяха малки и леки върху водата, тъкмо като с лекотата на птица върху вода.",
                    "И те бяха построени по такъв начин, че бяха извънредно непроницаеми и даже щяха да държат вода както чиния; и дъното им беше непроницаемо като чиния; и страните им бяха непроницаеми като чиния; и краищата им бяха заострени и горната им част беше непроницаема като чиния; те имаха дължината на дърво, а вратата им, когато беше затворена, беше непроницаема като чиния.",
                    "И стана така, че братът на Яред призова Господа, казвайки: О, Господи, свърших работата, както Ти ми заповяда, и построих корабите тъй, както Ти ме упъти.",
                    "И виж, о, Господи, в тях няма никаква светлина, и накъде да ги направляваме? Освен това ние ще погинем, защото в тях няма да можем да дишаме нищо друго, освен въздуха, който се намира в тях; и затова ще погинем.",
                    "И Господ каза на брата на Яред: Ето, ти ще направиш дупка в горната част, а също и на дъното; и когато имате нужда от въздух, ще отпушиш дупката и ще получиш въздух. И ако стане така, че вода влезе при тебе, ще запушиш дупката, за да не погинете от наводнение.",
                    "И стана така, че братът на Яред направи това, което Господ им беше заповядал.",
                    "И той призова отново Господа, казвайки: О, Господи, ето, аз направих това, което Ти ми заповяда; и аз приготвих плавателните съдове за народа ми, и ето, в тях няма светлина. Ето, о, Господи, ще ни оставиш ли да пресечем тези огромни води в тъмнина?",
                    "И Господ каза на брата на Яред: Какво искаш да направя, за да имате светлина във вашите плавателни съдове? Защото ето, ти не можеш да имаш прозорци, защото те ще се разбият на парчета; нито пък можеш да вземеш огън със себе си, защото ти няма да пътуваш на светлина от огън.",
                    "Защото ето, ти ще бъдеш като кит сред морето и вълни като планини ще се стоварват върху вас. При все това Аз ще те изведа от дълбините на морето; защото ветровете произлизат от устата Ми и Аз изпращам дъждовете и потопите.",
                    "И ето, Аз те подготвям за всичко това; защото ти не можеш да пресечеш тази голяма бездна, без Аз да те подготвя срещу морските вълни и ветровете, които са изпратени напред и срещу потопите, които ще дойдат. Затова, какво искаш да приготвя за теб, че да може да имаш светлина, когато бъдете погълнати в дълбините на морето?"
                ]
            },
            {
                "url": "https://www.lds.org/scriptures/bofm/ether/3?lang=bul",
                "name": "Глава 3",
                "summary": [
                    "Братът на Яред вижда Господния пръст, когато Той докосва шестнадесетте камъка. Христос показва духовното си тяло на брата на Яред. Онези, които имат съвършено знание, не могат да бъдат държани пред завесата. Дадени са тълкуватели, за да се извади на бял свят яредитският летопис."
                ],
                "verses": [
                    "И стана така, че братът на Яред (сега, броят на плавателните съдове, които бяха приготвени, беше осем) се изкачи на планината, наречена от тях планината Селим поради извънредната ѝ височина, и отрони от една канара шестнадесет малки камъка; те бяха бели и прозрачни, тъкмо като прозрачно стъкло; и той ги занесе в ръцете си на върха на планината, и призова отново Господа, казвайки:",
                    "О, Господи, Ти каза, че ние ще бъдем заобиколени от водите. И сега, о, Господи, не се гневи на Твоя слуга поради неговата слабост пред Тебе; защото знаем, че Ти си свят и че Ти живееш в небесата, и че сме недостойни пред Теб; поради падението, нашето естество стана непрестанно зло; въпреки това, о, Господи, Ти си ни дал заповед, че ние трябва да Те призоваваме, за да може да получаваме от Тебе според желанията си.",
                    "Ето, о, Господи, Ти ни порази поради беззаконието ни, изгони ни и през тези много години ние бяхме в пустошта; но въпреки това, Ти си бил милостив към нас. О, Господи, погледни ме със съжаление и отвърни гнева Си от тези Твои люде, и не ги оставяй да прекосят тази страшна бездна в тъмнина; виж тези неща, които отроних от канарата.",
                    "И аз знам, о, Господи, че Ти имаш цялата сила и можеш да направиш всичко, каквото пожелаеш, за ползата на човека; ето защо, докосни тези камъни с пръста си, о, Господи и ги приготви да могат да светят в тъмнината; и те ще ни светят в съдовете, които приготвихме, за да може да имаме светлина, докато прекосяваме морето.",
                    "Ето, о, Господи, Ти можеш да направиш това. Ние знаем, че Ти си в състояние да проявиш велика сила, която изглежда малка за разбирането на човеците.",
                    "И стана така, че когато братът на Яред изрече тези слова, ето, Господ простря ръката Си и докосна с пръста Си камъните един по един. И завесата бе снета от очите на брата на Яред, и той видя пръста Господен; и той беше като човешки пръст от плът и кръв; и братът на Яред падна пред Господа, защото беше поразен от страх.",
                    "И Господ видя, че братът на Яред бе паднал на земята, и му каза: Стани, защо падна?",
                    "И той каза на Господа: Видях пръста Господен и се изплаших да не би да ме порази; защото не знаех, че Господ има плът и кръв.",
                    "И Господ му каза: Поради вярата си ти си видял, че Аз ще взема върху Си плът и кръв; и никога досега не е идвал пред Мене човек с такава извънредна вяра, каквато ти имаш; защото, ако това не беше тъй, ти не би могъл да видиш пръста Ми. Виждаш ли нещо повече от това?",
                    "И той отговори: Не! Господи, покажи ми се.",
                    "И Господ му каза: Вярваш ли на словата, които ще кажа?",
                    "И той отговори: Да, Господи, аз знам, че Ти говориш истината, защото Ти си Бог на истината и не можеш да лъжеш.",
                    "И когато той изрече тези слова, ето, Господ му се показа и рече: Тъй като ти знаеш тези неща, изкупен си от падението; ето защо, ти бе доведен в Моето присъствие и затова Аз ти се показвам.",
                    "Ето, Аз съм Този, Който е подготвен от основаването на света да изкупи Своя народ. Ето, Аз съм Исус Христос. Аз съм Бащата и Синът. В Мен цялото човечество ще има живот и то завинаги, тъкмо онези, които повярват в Моето име; и те ще станат Мои синове и дъщери.",
                    "И никога не съм се показвал на човек, когото съм сътворил, защото никога човек не е вярвал в Мене така, както ти вярваш. Виждаш ли, ти си сътворен по Моя образ? Да, дори всички люде са сътворени в началото по Мой собствен образ.",
                    "Ето, това тяло, което виждаш, е тялото на Моя дух; и Аз сътворих човека според тялото на духа Ми; и тъкмо както се явявам на тебе, бидейки в духа, ще се явя на Моя народ и в плътта.",
                    "И сега, както вече ви казах, аз, Мороний, не мога да направя пълен разказ за това, което е написано, но ми е достатъчно да кажа, че Исус се показа на този човек в духа тъкмо по начина и по подобието на същото това тяло, в което Той се яви на нефитите.",
                    "И Той му служи също тъй, както служи и на нефитите; и всичко това стана, за да узнае този човек, че Той беше Бог, поради многобройните велики дела, които Господ му беше показал.",
                    "И заради познанието си този човек не можеше да бъде задържан да не погледне през завесата; и той видя пръста на Исуса и когато го видя, падна от страх; защото знаеше, че това бе пръстът Господен; и той вече не вярваше, защото знаеше без всякакво съмнение.",
                    "Ето защо, притежавайки това съвършено знание за Бога, той не можеше да бъде държан пред завесата; тъй че той видя Исуса; и Той му служи.",
                    "И стана така, че Господ каза на брата на Яред: Ето, ти няма да допуснеш нещата, които видя и чу, да се разпространят по света, докато не дойде времето, когато ще прославя името Си в плътта; ето защо, ти ще съхраниш нещата, които видя и чу, и не ще ги покажеш на никой човек.",
                    "И ето, когато дойдеш при Мене, ти ще ги напишеш и ще ги запечаташ, тъй че никой да не може да ги изтълкува; защото ще ги напишеш на език, който те да не могат да прочетат.",
                    "И ето, Аз ще ти дам тези два камъка и ти ще ги запечаташ заедно с нещата, които ще напишеш.",
                    "Защото ето, Аз обърках езика, на който ще пишеш; затова, когато дойде определеното от Мене време, Аз ще накарам тези камъни да увеличат в очите на човеците нещата, които ти ще напишеш.",
                    "И когато Господ изрече тези слова, Той показа на брата на Яред всички жители на земята, които са били, и всички онези, които ще бъдат; и Той не ги скри от погледа му, чак по всичките краища на земята.",
                    "Защото му беше казал преди, че ако повярва в Него, Той ще може да му покаже всички неща, които трябва да му се покажат; ето защо, Господ не можеше да скрие нищо от него, защото той знаеше, че Господ може да му покаже всички неща.",
                    "И Господ му каза: Напиши тези неща и ги запечатай; и Аз ще ги покажа в определеното от Мене време на чедата човешки.",
                    "И стана така, че Господ му заповяда да запечата двата камъка, които беше получил, и да не ги показва до времето, когато Господ щеше да ги покаже на чедата човешки."
                ]
            },
            {
                "url": "https://www.lds.org/scriptures/bofm/ether/4?lang=bul",
                "name": "Глава 4",
                "summary": [
                    "На Мороний е заповядано да запечата написаното от брата на Яред. То няма да бъде разкрито, докато човеците не придобият толкова вяра, колкото братът на Яред. Христос заповядва на людете да вярват в словата му и в словата на Неговите ученици. На човеците е заповядано да се покаят, да повярват в Евангелието и да бъдат спасени."
                ],
                "verses": [
                    "И Господ заповяда на брата на Яред да слезе от планината от присъствието Господне и да запише нещата, които беше видял; и тези неща бе забранено да се откриват на чедата човешки дотогава, докато Той не бъде издигнат на кръста; и именно поради тази причина цар Мосия ги пазеше да не излизат на бял свят дотогава, докато Христос не се яви на Своя народ.",
                    "И след като Христос наистина се беше явил на Своя народ, Той заповяда този летопис да бъде оповестен.",
                    "И сега, след всичко това те чезнеха в неверие всичките; и не остана никой от тях, с изключение на ламанитите, и те също отхвърлиха Евангелието на Христа; и затова ми е заповядано да ги скрия отново в земята.",
                    "Ето, аз написах на тези плочи същите неща, които братът на Яред видя; и никога не са били показвани по-велики неща от онези, които бяха показани на брата на Яред.",
                    "Ето защо, Господ ми заповяда да ги напиша и аз ги написах. И Той ми заповяда да ги запечатам; и Той също ми заповяда да запечатам тълкуванието им; и затова аз запечатах тълкувателите, съгласно заповедта Господна.",
                    "Защото Господ ми каза: Те няма да дойдат до езичниците преди деня, когато те се покаят за беззаконието си и станат чисти пред Господа.",
                    "И в него ден, когато те упражнят вяра в Мене, казва Господ, тъкмо тъй, както направи братът на Яред, за да може да бъдат осветени в Мен, тогава Аз ще им покажа нещата, които братът на Яред видя, като дори им разкрия всички Мои откровения, казва Исус Христос, Синът Божий, Отецът на небесата и земята и на всичко, което се намира в тях.",
                    "И онзи, който се противи на словото Господне, нека бъде проклет; и онзи, който отрече тези неща, нека бъде проклет; защото на тях няма да покажа по-големи неща, казва Исус Христос, защото Аз съм Този, Който говори.",
                    "И по Моя заповед се отварят и затварят небесата; и от словото Ми земята ще трепери; и по Моя заповед ще погиват жителите ѝ, тъкмо като от огън.",
                    "И онзи, който не вярва в Моите слова, не вярва на Моите ученици; и ако бъде тъй, че Аз не говоря, съдете вие, защото вие ще узнаете в последния ден, че Аз съм Този, Който говори.",
                    "И който повярва в нещата, които изрекох, ще го посетя с проявите на Моя Дух и той ще знае, и ще свидетелства. Защото чрез Моя Дух той ще узнае, че тези неща са истинни; защото Той убеждава човеците да вършат добро.",
                    "И всичко това, което убеждава човеците да вършат добро, е от Мене, защото доброто не идва от никой друг, освен от Мене. Аз съм Същият, Който води човеците само към добро; и онзи, който не повярва в Моите слова, на Мен не вярва — че Аз съм; и този, който не ще повярва на Мене, не ще повярва и на Отца, Който ме изпрати. Защото ето, Аз съм Отец, Аз съм светлината и животът, и истината на света.",
                    "Елате при Мене, о, вие езичници, и Аз ще ви покажа още по-велики неща — знанието, което е скрито поради неверие.",
                    "Ела при Мене, о, доме Израилев, и ще ти бъде показано колко велики неща Отец е съхранил за теб от основаването на света; и това не е стигнало до тебе поради неверие.",
                    "Ето, когато ти разкъсаш тази завеса на неверие, която те прави да останеш в твоето ужасно състояние на нечестие, коравосърдечие и слепота на ума, тогава великите и чудни неща, скрити за тебе от основаването на света, да, когато започнете да призовавате Отца в Моето име със съкрушено сърце и каещ се дух, тогава ще научите, че Отец си е спомнил завета, който сключи с бащите ти, о, доме Израилев.",
                    "И тогава Моите откровения, които заповядах да бъдат записани от Моя слуга Иоан, ще бъдат разкрити пред очите на всички люде. Спомни си, че когато видиш тези неща, ти можеш да разбереш, че е близо времето, когато те ще бъдат показани на дело.",
                    "Ето защо, когато получиш този летопис, ти ще знаеш, че делото на Отца е вече започнало по цялото лице на земята.",
                    "Затова покайте се вие, от всички земни краища, и елате при Мене, и повярвайте в Моето Евангелие, и бъдете кръстени в Моето име; защото онзи, който повярва и бъде кръстен, ще бъде спасен; но онзи, който не вярва, ще бъде прокълнат; и знамения ще последват онези, които повярват в Моето име.",
                    "И благословен е онзи, който бъде намерен верен на Моето име в последния ден, защото той ще бъде вдигнат да живее в царството, приготвено за него от основаването на света. И ето, Аз съм, Който ви го е казал. Амин."
                ]
            },
            {
                "url": "https://www.lds.org/scriptures/bofm/ether/5?lang=bul",
                "name": "Глава 5",
                "summary": [
                    "Трима свидетели и самото дело ще бъдат доказателство за верността на Книгата на Мормон."
                ],
                "verses": [
                    "И сега, аз, Мороний, записах по памет словата, които ми беше заповядано да запиша; и аз ви казах за нещата, които запечатах; затова не ги пипайте, за да ги превеждате; защото това ви е забранено, но по-късно това ще бъде разрешено според мъдростта Божия.",
                    "И ето, вие ще бъдете удостоени да може да покажете плочите на онези, които ще помогнат в изпълнението на това дело.",
                    "И те ще бъдат показани на трима чрез силата Божия; ето защо, те ще знаят със сигурност, че нещата са истинни.",
                    "И тези неща ще бъдат потвърдени от устата на трима очевидци; и свидетелството на тримата, и това писание, в което ще бъде показана силата Божия, както и Неговото слово, за което Отецът, Синът и Светият Дух свидетелстват — всичко това ще застане като свидетелство пред света в последния ден.",
                    "И ако бъде тъй, че те се покаят и дойдат при Отца в името на Исуса, те ще бъдат приети в царството Божие.",
                    "И сега, вие съдете дали имам власт за тези неща; и ще научите, че имам власт, когато ме видите и застанем заедно пред Бога в последния ден. Амин."
                ]
            },
            {
                "url": "https://www.lds.org/scriptures/bofm/ether/6?lang=bul",
                "name": "Глава 6",
                "summary": [
                    "Яредитските кораби са отнесени от ветровете към обетованата земя. Народът славослови Господа за добрината Му. Ория е назначен за техен цар. Яред и брат му умират."
                ],
                "verses": [
                    "И сега, аз, Мороний, продължавам да предавам летописа на Яред и неговия брат.",
                    "Защото стана така, че след като Господ приготви камъните, които братът на Яред занесе горе в планината, братът на Яред слезе от планината и нареди камъните в готовите плавателни съдове, по един във всеки техен край; и ето, те даваха светлина на съдовете.",
                    "И тъй Господ направи камъните да светят в тъмнината, за да дадат светлина на мъже, жени и деца, за да могат да не прекосяват големите води в тъмнина.",
                    "И стана така, че когато бяха приготвили всякакъв вид храна за тяхното препитание по море, също и храна за стадата и чердите им, за всички зверове, животни и птици, които трябваше да вземат с тях, и стана така, че когато направиха всичко това, те се качиха на съдовете или корабите си и тръгнаха в морето, предавайки се в ръцете на Господа, техния Бог.",
                    "И стана така, че Господ Бог стори да духне силен вятър по водите къмто обетованата земя; и тъй те бяха подхвърляни по вълните и гонени от вятъра.",
                    "И стана така, че те бяха много пъти потапяни в дълбините на морето поради вълните като планини, които се разбиваха отгоре им и също поради големите и ужасни бури, причинени от силата на вятъра.",
                    "И стана така, че когато биваха погребвани в дълбините, водите не им навреждаха, защото техните съдове бяха непроницаеми като чиния и бяха непроницаеми също като Ноевия ковчег; и ето защо, когато бяха обгръщани от много води, те призоваваха Господа и Той ги извеждаше отново на повърхността на водите.",
                    "И стана така, че вятърът въобще не спря да духа към обетованата земя, докато те бяха по водите; и тъй те бяха тласкани от вятъра.",
                    "И те пееха славословия на Господа; да, братът на Яред пееше славословия на Господа и благодареше на Господа, и Го славеше през целия ден; и когато настъпваше нощта, те пак не преставаха да славословят Господа.",
                    "И тъй те бяха тласкани напред; и никакво морско чудовище не можеше да ги разбие, нито пък кит можа да им навреди; и те имаха светлина непрестанно, било над или под водата.",
                    "И тъй те бяха тласкани напред по водата в продължение на триста четиридесет и четири дни.",
                    "И те слязоха на брега на обетованата земя. И когато стъпиха на брега на обетованата земя, те се поклониха доземи и се смириха пред Господа, и проляха сълзи на радост пред Господа заради множеството на нежните Му милости спрямо тях.",
                    "И стана така, че те тръгнаха по лицето на земята и започнаха да обработват земята.",
                    "И Яред имаше четирима сина, които се наричаха Яком и Гилга, и Маха, и Ория.",
                    "И на брата на Яред се родиха също синове и дъщери.",
                    "И приятелите на Яред и брат му бяха на брой около двадесет и двама души; и те също народиха синове и дъщери, преди да стигнат до обетованата земя; и тъй те започнаха да се умножават.",
                    "И те бяха поучавани да ходят смирено пред Господа; и те бяха също поучавани свише.",
                    "И стана така, че започнаха да се разпространяват по лицето на земята, да се множат и да обработват земята; и те станаха силни в земята.",
                    "И братът на Яред започна да остарява и разбра, че скоро трябва да слезе в гроба; ето защо, той каза на Яред: Нека да съберем наедно народа си, за да можем да ги преброим и да разберем от тях това, което желаят, преди да слезем в гробовете си.",
                    "И съобразно с това, людете бяха събрани наедно. Сега, броят на синовете и дъщерите на брата на Яред беше двадесет и двама души; и броят на синовете и дъщерите на Яред беше дванадесет, като четирима от тях бяха синове.",
                    "И стана така, че те преброиха людете си; и след като ги бяха преброили, ги попитаха за нещата, които искат от тях, преди да слязат в гробовете си.",
                    "И стана така, че людете пожелаха от тях да помажат един от синовете им за цар над тях.",
                    "И сега, ето, това им причини мъка. И братът на Яред им каза: Това със сигурност води към пленничество.",
                    "Но Яред каза на брат си: Позволи им да имат цар. Ето защо, той им каза: Изберете някого от синовете ни за цар, тъкмо онзи, когото искате.",
                    "И стана така, че те избраха тъкмо първородния син на брата на Яред; и името му беше Пагаг. И стана така, че той отказа и не пожела да бъде техен цар. И людете поискаха баща му да го застави, но баща му не пожела; и той им заповяда да не заставят никого да им става цар.",
                    "И стана така, че те избираха един по един всички от братята на Пагаг, но те не пожелаха.",
                    "И стана така, че и синовете на Яред не пожелаха, с изключение на един; и Ория бе помазан за цар на народа.",
                    "И той започна да царува и людете започнаха да преуспяват; и те станаха извънредно богати.",
                    "И стана така, че Яред умря и неговият брат също.",
                    "И стана така, че Ория ходѝ смирено пред Господа и си спомняше колко велики неща Господ беше направил за неговия баща и също поучаваше людете си колко велики неща Господ беше направил за техните бащи."
                ]
            },
            {
                "url": "https://www.lds.org/scriptures/bofm/ether/7?lang=bul",
                "name": "Глава 7",
                "summary": [
                    "Ория управлява в праведност. Посред заграбване на власт и спорове са основани противниковите царства Сул и Кохор. Пророци осъждат нечестието и идолопоклонничеството на людете, които след това се покайват."
                ],
                "verses": [
                    "И стана така, че Ория раздаваше правосъдие в земята в праведност във всичките си дни, и дните му бяха извънредно много.",
                    "И му се родиха синове и дъщери; да, родиха му се тридесет и едно деца, от които двадесет и трима сина.",
                    "И стана така, че на стари години му се роди Кив. И случи се, че Кив зацарува на негово място; и Кив роди Корихор.",
                    "И когато Корихор стана на тридесет и две годишна възраст, той се разбунтува против баща си и отиде да живее в земята Нехор; и на него му се родиха синове и дъщери, и те бяха извънредно красиви; ето защо, Корихор привлече много люде след себе си.",
                    "И като събра войска, той възлезе в земята Морон, където живееше царят, и го взе в плен, с което се изпълни казаното от брата на Яред, че те ще бъдат откарани в пленничество.",
                    "Сега, земята Морон, където живееше царят, се намираше недалече от земята, която нефитите наричат Опустошение.",
                    "И стана така, че Кив живя в пленничество, а людете му — под властта на сина му Корихор, докато той стана извънредно стар; въпреки това, на стари години, докато все още беше в пленничество, на Кив му се роди Сул.",
                    "И стана така, че Сул се разгневи на брат си; и стана така, че Сул стана силен и могъщ според силата човешка; и той също беше могъщ в разсъдливост.",
                    "Затова той отиде до хълма Ефрем, стопи руда от хълма и направи стоманени мечове за онези, които той беше привлякъл със себе си; и след като ги въоръжи с мечове, той се върна в град Нехор и даде битка на брат си Корихор, като по този начин получи царството и го възстанови на баща си Кив.",
                    "И сега, поради това, което Сул направи, баща му му повери царството; и ето защо, той започна да царува вместо баща си.",
                    "И стана така, че той раздаваше правосъдие в праведност; и той разшири царството си по лицето на цялата земя, защото народът беше станал извънредно многоброен.",
                    "И стана така, че на Сул също му се родиха много синове и дъщери.",
                    "И Корихор се покая за многото злини, които беше причинил; ето защо, Сул му даде власт в царството си.",
                    "И стана така, че Корихор имаше много синове и много дъщери. И измежду синовете на Корихор имаше един, чието име беше Ной.",
                    "И стана така, че Ной се разбунтува против цар Сул и също против баща си Корихор, като привлече брат си Кохор, всички други свои братя и много от людете.",
                    "И той даде битка на цар Сул, в която се сдоби със земята на първото им наследство; и стана цар на тази част от земята.",
                    "И стана така, че той отново даде битка на цар Сул; и хвана царя, и го отведе в плен в Морон.",
                    "И стана така, че докато се готвеше да го предаде на смърт, синовете на Сул се вмъкнаха в къщата на Ной през нощта и го убиха, изкъртиха вратата на тъмницата, изведоха баща си и го поставиха на престола в собственото му царство.",
                    "Ето защо, синът на Ной съгради царството му вместо него; при все това те не получиха повече власт над цар Сул и людете, които бяха под управлението на цар Сул, преуспяха извънредно много и станаха велики.",
                    "И страната бе разделена; и имаше две царства — царството на Сул и царството на Кохор, синът на Ной.",
                    "И Кохор, синът на Ной, накара людете си да дадат битка на Сул, по време на която Сул победи и уби Кохор.",
                    "И сега, Кохор имаше син, който се наричаше Нимрод; и Нимрод остави Кохоровото царство на Сул, и той спечели благоволение в очите на Сул; затова Сул го отрупа с големи благоволения и Нимрод постъпваше според волята си в царството на Сул.",
                    "И по време на управлението на Сул дойдоха пророци, изпратени от Господа сред народа, които пророкуваха, че нечестието и идолопоклонничеството на людете носят проклятие на земята и че те ще бъдат унищожени, ако не се покаят.",
                    "И стана така, че народът хулеше пророците и им се подиграваше. И стана така, че цар Сул раздаде правосъдие над всички онези, които хулеха пророците.",
                    "И той упражни из цялата земя един закон, който даваше власт на пророците да могат да отидат където си поискат; и поради тази причина людете бяха доведени до покаяние.",
                    "И понеже людете се покаяха за беззаконията и идолопоклонничеството си, Господ ги пощади и те започнаха отново да преуспяват в земята. И стана така, че на стари години на Сул му се родиха синове и дъщери.",
                    "И нямаше повече войни в дните на Сул; и той си спомняше великите неща, които Господ бе направил за бащите им, като ги беше довел през голямата бездна в обетованата земя; ето защо, той раздаваше правосъдие в праведност във всичките си дни."
                ]
            },
            {
                "url": "https://www.lds.org/scriptures/bofm/ether/8?lang=bul",
                "name": "Глава 8",
                "summary": [
                    "Над царството надвисват спорове и раздори. Акис устройва съзаклятнически заговор за убийството на царя. Тайните заговори са от дявола и водят до унищожението на народите. Съвременните езичници се предупреждават срещу тайния заговор, който се опитва да унищожи свободата на всички земи, народи и страни."
                ],
                "verses": [
                    "И стана така, че той роди Омер и Омер зацарува на негово място. И на Омер му се роди Яред, и Яред роди синове и дъщери.",
                    "И Яред се разбунтува против баща си и отиде да живее в земята Хет. И стана така, че той приласка много люде с лукавите си слова, докато не спечели на своя страна половината от царството.",
                    "И след като спечели половината от царството, той даде битка на баща си, отведе го в пленничество и го застави да му служи в пленничество.",
                    "И сега, в дните на царуването на Омер той беше в пленничество половината от дните си. И стана така, че той роди синове и дъщери, сред които бяха Есрон и Кориантумър.",
                    "И те бяха извънредно разгневени на брат си Яред заради делата му дотолкова, че вдигнаха една войска и дадоха битка на Яред. И стана така, че му дадоха битка през нощта.",
                    "И стана така, че те избиха войската на Яред и за малко щяха да убият и самия него; но той им се примоли да не го убиват и че ще отстъпи царството на баща си. И стана така, че те му подариха живота.",
                    "И сега, Яред стана извънредно наскърбен затова, че загуби царството си, защото сърцето му принадлежеше на царството и светската слава.",
                    "Сега, дъщерята на Яред, бидейки извънредно изкусна и като забеляза скръбта на баща си, замисли да скрои план, чрез който да възвърне царството на баща си.",
                    "Сега, дъщерята на Яред беше извънредно красива. И стана така, че тя говорѝ с баща си и му каза: От какво баща ми е тъй наскърбен? Не е ли чел той летописа, който бащите ни донесоха през голямата бездна? Ето, няма ли разказ относно онези от древни времена, как чрез своите тайни планове те са получавали царства и велика слава?",
                    "И сега, нека баща ми изпрати да повикат Акис, сина на Кимнор; и ето виж ме, аз съм красива; ще затанцувам пред него и ще му се харесам, тъй че той ще ме пожелае за съпруга; и ако той ме поиска от тебе да ме дадеш за негова съпруга, ще му кажеш: Ще ти я дам, ако донесеш главата на баща ми, царят.",
                    "И сега, Омер беше приятел на Акис; затова когато Яред прати за Акис, дъщерята на Яред затанцува пред него, тъй че тя му се хареса толкова много, че той я пожела за съпруга. И стана така, че той каза на Яред: Дай ми я за съпруга.",
                    "А Яред му каза: Ще ти я дам, ако ми донесеш главата на моя баща, царят.",
                    "И стана така, че Акис събра в къщата на Яред всичките си роднини и им каза: Ще ми се закълнете ли, че ще ми бъдете верни в това, което поискам от вас?",
                    "И стана така, че те всички му се заклеха в Бога на Небесата, също и в небесата, в земята и в главите си, че който откаже помощта, която Акис пожелаеше, ще изгуби главата си; и който разкрие това, което Акис им каже, същият ще изгуби живота си.",
                    "И стана така, че тъй те се съгласиха с Акис. И Акис им предаде клетвите, които бяха дадени от онези от старо време, които също търсеха власт, които бяха предадени от самия Каин, който беше убиец от началото.",
                    "И те бяха подбудени от силата на дявола да предадат тези клетви на народа, за да го държат в тъмнина и да помагат на тези, които търсят власт, да се сдобият с власт и да убиват, и да обират, и да лъжат, и да извършват всякакъв вид нечестие и блудства.",
                    "И дъщерята на Яред беше тази, която втълпи в сърцето му идеята да потърси отново тези неща от древността; а Яред ги втълпи на Акис, след което Акис ги предаде на всички свои роднини и приятели, отклонявайки ги с красиви обещания да правят всичко това, което той желаеше.",
                    "И стана така, че те образуваха таен заговор, тъкмо като онези от древността, който заговор е най-мерзкият и най-нечестивият от всички други в очите на Бога.",
                    "Защото Господ не действа чрез тайни заговори, нито пък иска людете да проливат кръв, а е забранил всичко това още от началото на човека.",
                    "И сега, аз, Мороний, не записвам начина на клетвите им и заговорите им, защото ми бе показано, че тях ги има между всички народи и че ги има и сред ламанитите.",
                    "И те причиниха унищожението на този народ, за когото говоря сега, също и унищожението на народа на Нефи.",
                    "И всеки народ, който поддържа такива тайни заговори, за да се сдобие с власт и обогатяване, след като те бъдат разпространени сред целия народ, ето, той ще бъде унищожен, защото Господ няма да допусне кръвта на светиите Му, пролята от тях, да Го призовава от пръстта за отмъщение, без Той да отмъсти.",
                    "Ето защо, о, вие езичници, мъдрост Божия е тези неща да ви бъдат показани, за да може чрез това да се покаете за греховете си и да не допускате тези убийствени заговори, които се изграждат, за да се получи власт и печалба, да ви надмогнат; и делото, да, тъкмо делото на унищожението, ще ви споходи, да, тъкмо мечът на правосъдието на Вечния Бог ще падне върху вас до вашето поражение и унищожение, ако позволите на тези неща да станат.",
                    "Ето защо, Господ ви заповядва, като видите тези неща да стават между вас, да се пробудите към чувството за ужасното ви положение, поради този таен заговор сред вас; иначе горко на този заговор заради кръвта на онези, които са били убити, защото те изпод пръстта викат за отмъщение срещу него и срещу онези, които го съградиха.",
                    "Защото ще стане така, че който го съгради, същият се опитва да унищожи свободата на всички земи, народи и страни; и ще докара унищожението на всички люде, защото е основан от дявола, който е баща на всички лъжи; тъкмо този лъжец, който измами нашите първи родители, да, тъкмо този лъжец, който накара човек да извърши убийство още от самото начало; който вкорави човешките сърца, тъй че да избиват пророците, да ги замерват с камъни и да ги прогонват от началото.",
                    "Ето защо, аз, Мороний, получих заповед да напиша тези неща, за да може злото да бъде премахнато; за да може да дойде времето, когато Сатана няма да има повече сила над сърцата на чедата човешки, но те да може да бъдат убедени да вършат добро непрестанно, за да може да се доближат до извора на всяка праведност и да бъдат спасени."
                ]
            },
            {
                "url": "https://www.lds.org/scriptures/bofm/ether/9?lang=bul",
                "name": "Глава 9",
                "summary": [
                    "Царството преминава от един към друг по наследство чрез интриги и чрез убийства. Емер вижда Сина на Праведността. Много пророци възвестяват покаяние. Глад и отровни змии нападат народа."
                ],
                "verses": [
                    "И сега, аз, Мороний, продължавам моя летопис. И стана така, че поради тайните заговори на Акис и приятелите му, ето, те събориха царството на Омер.",
                    "Въпреки това Господ беше милостив към Омер и синовете, и дъщерите му, които не потърсиха неговото унищожение.",
                    "И Господ предупреди на сън Омер да напусне земята; ето защо, Омер напусна земята заедно със семейството си и пропътува много дни, стигна и мина покрай хълма Сим и пристигна на мястото, където нефитите бяха унищожени, оттам се отправи на изток и стигна до мястото край морския бряг, наречено Авелом, и там опъна шатъра си заедно със синовете и дъщерите си, и цялото си домочадие, с изключение на Яред и семейството му.",
                    "И стана така, че Яред беше помазан за цар на народа от ръката на нечестието; и той даде дъщеря си на Акис за съпруга.",
                    "И стана така, че Акис се опита да отнеме живота на тъста си; и той се обърна към онези, с които се беше заклел с клетвата на древните, и те се сдобиха с главата на тъста му, докато той седеше на престола си и изслушваше людете си.",
                    "Защото толкова много се бе разраснало това нечестиво и тайно сдружение, че поквари сърцата на всички люде; и затова Яред беше убит на престола си и Акис зацарува на негово място.",
                    "И стана така, че Акис започна да ревнува от сина си и затова го затвори в тъмница и го държа там на малко или почти никаква храна, докато той не умря.",
                    "И сега, братът на умрелия (и името му беше Нимра) се разгневи на баща си за това, което баща му беше направил с неговия брат.",
                    "И стана така, че Нимра събра наедно малък брой мъже, избяга от земята, пристигна при Омер и заживя с него.",
                    "И стана така, че на Акис му се родиха други синове и те спечелиха сърцата на людете, макар че му се бяха заклели да вършат всякакъв вид беззаконие според желанията му.",
                    "Сега, людете на Акис бяха алчни за печалба, както Акис беше алчен за власт; ето защо, синовете на Акис им предложиха пари, като по този начин те увлякоха по-голямата част от народа след себе си.",
                    "И настана война между синовете на Акис и самия Акис, която продължи много години, да, и целият народ в царството бе унищожен, да, почти всички, с изключение на тридесет души и онези, които бяха избягали при Омер.",
                    "Затова Омер бе възстановен отново в земята на неговото наследство.",
                    "И стана така, че Омер започна да остарява; при все това на стари години му се роди Емер; и той помаза Емер за цар да управлява на негово място.",
                    "И след като помаза Емер за цар, той видя мир в земята в продължение на две години и се помина, след като беше видял извънредно много дни, изпълнени със скръб. И стана така, че Емер зацарува на негово място и тръгна по стъпките на баща си.",
                    "И Господ отново започна да вдига проклятието от земята; и домът на Емер преуспя извънредно много през царуването на Емер; и в продължение на шестдесет и две години те станаха извънредно силни, тъй че станаха извънредно богати,",
                    "имайки всякакъв вид плодове и зърно, и коприна, и тънък лен, и злато, и сребро, и скъпоценности;",
                    "както и всякакъв вид добитък, волове, крави, овце, свине, кози, и много други видове животни, полезни за храна на човека.",
                    "И те имаха също коне, магарета, слонове, куреломи и кумоми, които бяха всички полезни за човека, а най-вече слоновете, куреломите и кумомите.",
                    "И така Господ изля благословиите Си над тази земя, която бе отбрана от всички други земи; и Той заповяда всички, които притежават земята, да я притежават в Господа, иначе ще трябва да бъдат унищожени, когато узреят в беззаконие; защото върху такива, казва Господ, ще излея пълнотата на Моята ярост.",
                    "И Емер раздаваше правосъдие в праведност във всичките си дни; и му се родиха много синове и дъщери; и му се роди Кориантум, и той помаза Кориантум да царува на негово място.",
                    "И след като помаза Кориантум да царува на негово място, той живя още четири години и видя мир в земята си; да, той видя дори и Сина на Праведността и се радваше, и тържествуваше в неговия ден; и умря в мир.",
                    "И стана така, че Кориантум вървя наистина по стъпките на своя баща и съгради много велики градове, и раздаваше на народа си това, което е добро във всичките си дни. И стана така, че той нямаше никакви деца чак до дълбока старост.",
                    "И стана така, че жена му умря на сто и две години. И стана така, че на стари години Кориантум взе за съпруга едно младо момиче и му се родиха синове и дъщери; и тъй той живя докато стана на сто четиридесет и две години.",
                    "И стана така, че му се роди Ком; и Ком зацарува на негово място; и той царуваше в продължение на четиридесет и девет години и му се роди Хет; на него му се родиха също и други синове и дъщери.",
                    "И людете отново се разпространиха по цялото лице на земята и отново настана едно извънредно голямо нечестие по лицето на земята; и Хет започна да възприема отново тайните заговори от древността, за да унищожи баща си.",
                    "И стана така, че той свали баща си от престола, като го уби със собствения си меч, и зацарува вместо него.",
                    "И се появиха отново пророци по земята, възвестяващи покаяние сред тях, и че трябва да подготвят пътя на Господа или проклятие ще падне върху цялата тази земя; да, дори че ще има голям глад, по време на който те ще бъдат изтребени, освен ако не се покаят.",
                    "Но людете не повярваха на словата на пророците, а ги прогониха; и хвърлиха някои от тях в ровове, където ги оставиха да погинат. И стана така, че те правеха всичко това по заповед на цар Хет.",
                    "И стана така, че настана голям недоимък в земята и жителите започнаха да бъдат унищожавани извънредно бързо поради недоимъка, защото нямаше дъжд по лицето на земята.",
                    "И появиха се също отровни змии по лицето на земята и изтровиха много люде. И стана така, че стадата им започнаха да бягат от отровните змии към земята на юг, наречена от нефитите Зарахемла.",
                    "И стана така, че много от тях погинаха по пътя; при все това някои от тях избягаха в земята на юг.",
                    "И стана така, че Господ накара змиите да не ги преследват повече, а да преградят пътя, тъй че людете да не могат да минат, и който се опита да мине, да падне от отровните змии.",
                    "И стана така, че людете следваха хода на животните и изпояждаха труповете им, паднали по пътя, докато не ги изядоха всичките. Сега, когато людете видяха, че ще трябва да погинат, те започнаха да се покайват за беззаконията си и да призовават Господа.",
                    "И стана така, че когато се смириха достатъчно пред Господа, Той изпрати дъжд върху лицето на земята; и людете започнаха отново да се съживяват, и започна пак да има плодове в страните на север и във всички страни наоколо. И Господ им показа силата Си, предпазвайки ги от глада."
                ]
            },
            {
                "url": "https://www.lds.org/scriptures/bofm/ether/10?lang=bul",
                "name": "Глава 10",
                "summary": [
                    "Един цар наследява друг. Някои от царете са праведни, а други — нечестиви. Когато праведността надделява, народът е благословен и Господ го прави да преуспява."
                ],
                "verses": [
                    "И стана така, че Сез, който беше потомък на Хет (защото Хет беше погинал от глада с цялото си домочадие с изключение на Сез), и така, Сез започна да възстановява разорения народ.",
                    "И стана така, че Сез си спомняше унищожението на бащите си и устрои едно праведно царство; защото той си спомни за това, което Господ беше направил, превеждайки Яред и неговия брат през бездната; и той ходеше в пътищата Господни; и му се родиха синове и дъщери.",
                    "И най-големият му син, който се наричаше Сез, се разбунтува срещу него; въпреки това Сез беше поразен от ръката на един разбойник заради извънредните му богатства, което донесе отново мир на баща му.",
                    "И стана така, че баща му съгради много градове по лицето на земята и людете отново започнаха да се умножават по цялото лице на земята. И Сез живя до предълбока старост и му се роди Риплакис. И той умря, и Риплакис зацарува вместо него.",
                    "И стана така, че Риплакис не вършеше това, което бе праведно в очите Господни, защото имаше много съпруги и наложници и стовари върху човешките рамене онова, което беше трудно да се понася; да, той обложи народа с тежки данъци; и с данъците съгради много обширни здания.",
                    "И си издигна един извънредно красив престол; и построи много тъмници, и който отказваше да плаща данъци, той го хвърляше в тъмница, и който нямаше възможност да плаща данъци, той го хвърляше в тъмница; и ги караше да се трудят непрестанно за издръжката си; и който отказваше да работи, предаваше го на смърт.",
                    "И тъй, той се сдоби с всичките си изкусни творения, да, дори неговото чисто злато той накара да се пречиства в тъмницата; и всякакъв вид изящни изделия накара той да се изработват в тъмницата. И стана така, че той съсипа народа с разврата и мерзостите си.",
                    "И след като беше царувал в продължение на четиридесет и две години, народът се вдигна на бунт срещу него; и в земята отново настана война, тъй че Риплакис беше убит, а неговите потомци бяха изгонени от земята.",
                    "И стана така, че след промеждутък от много години Мориантон (който беше потомък на Риплакис), събра наедно войска от изгнаниците и отиде, и даде битка на народа; и наложи мощта си над много градове; и войната беше извънредно жестока, и трая в продължение на много години; и той завладя цялата земя и се самопостави за цар над цялата земя.",
                    "И след като се бе самопоставил за цар, той облекчи товара на людете, чрез което си спечели благоволение в очите на народа; и те го помазаха за техен цар.",
                    "И той раздаваше правосъдие на людете, но не и на самия себе си заради многото си блудства; ето защо, той беше отхвърлен от присъствието Господне.",
                    "И стана така, че Мориантон съгради много градове и людете станаха извънредно богати при неговото управление, както със сгради, така и със злато и сребро, и с отглежането на зърно, и със стада, и с черди, и с всичко друго, което им беше възстановено.",
                    "И Мориантон живя до извънредно дълбока старост, и тогава му се роди Ким; и Ким зацарува на мястото на баща си; и той бе царувал осем години, когато баща му умря. И стана така, че Ким не царуваше в праведност, ето защо, той не беше облагодетелстван от Господа.",
                    "И брат му се вдигна на бунт срещу него и го откара в пленничество; и той остана в пленничество във всичките си дни; и му се родиха синове и дъщери в пленничество; и на стари години той роди Левий и се помина.",
                    "И стана така, че Левий служи в пленничество в продължение на четиридесет и две години след смъртта на баща си. И той воюва срещу царя на земята и по този начин се сдоби с царството.",
                    "И след като получи царството, той вършеше онова, което беше праведно в очите на Господа; и народът му преуспя в земята; и той живя до дълбока старост, и му се родиха синове и дъщери; и му се роди също Кором, когото той помаза за цар на свое място.",
                    "И стана така, че Кором правеше онова, което беше добро в очите на Господа във всичките си дни; и му се родиха много синове и дъщери; и след като беше видял много дни, той се помина, тъкмо както всеки на земята; и Кис зацарува на негово място.",
                    "И стана така, че Кис се помина също и Лив зацарува вместо него.",
                    "И стана така, че Лив също правеше онова, което беше добро в очите на Господа. И в дните на Лив отровните змии бяха изтребени. Ето защо, те започнаха да ходят в земята на юг на лов, за да доставят храна за людете по земята, понеже земята беше пълна с горски животни. А самият Лив стана голям ловец.",
                    "И те построиха голям град до тесния проход на мястото, където морето разделя земята.",
                    "И те запазиха земята на юг ненаселена, за да имат лов. И цялото лице на земята на север беше покрито с обитатели.",
                    "И те бяха извънредно трудолюбиви и купуваха, продаваха и търгуваха помежду си, за да могат да се обогатяват.",
                    "И обработваха всякакъв вид руди, и правеха злато и сребро, и желязо, и пиринч, и всякакъв вид метали; и те ги изкопаваха от земята, ето защо, натрупаха грамадни купове земя, за да се сдобият със златна, сребърна, желязна и медна руда. И произвеждаха всякакъв вид изящни изделия.",
                    "И имаха коприни и препреден висон; и изработваха всякакъв вид плат, за да могат да покрият голотата си.",
                    "И правеха всякакъв вид сечива за обработване на земята — да орат и сеят, да жънат и копаят, и също да вършеят.",
                    "И те произвеждаха всякакъв вид сечива, в които впрягаха животните си.",
                    "И правеха всякакъв вид оръжия за война. И произвеждаха всякакъв вид изделия с извънредно изкусна изработка.",
                    "И никога не е имало по-благословен народ от тях и по-преуспяващ чрез ръката Господна. И те бяха в земя, отбрана от всички земи, защото Господ го беше казал.",
                    "И стана така, че Лив живя много години и му се народиха синове и дъщери; и му се роди също Артом.",
                    "И стана така, че Артом зацарува на мястото на баща си. И след като Артом бе царувал в продължение на двадесет и четири години, ето, царството му бе отнето. И той служи много години в пленничество, да, чак всичките оставащи му дни.",
                    "И му се роди Хет, и Хет изживя в пленничество всичките си дни. И на Хет се роди Аарон, и Аарон изживя всичките си дни в пленничество; роди му се и Амнигада, и Амнигада изживя всичките си дни в пленничество; и му се роди Кориантум, и Кориантум изживя всичките си дни в пленничество; и му се роди Ком.",
                    "И стана така, че Ком увлече след себе си половината от царството. И той царуваше над половината от царството четиридесет и две години; и той отиде да се сражава срещу цар Амгид и те воюваха в продължение на много години, през което време Ком взе надмощие над Амгид и се сдоби с власт над останалата част от царството.",
                    "И в дните на Ком започна да има разбойници в земята; и те възприеха древните тайни планове и предаваха клетви по начина на древните, и отново потърсиха да унищожат царството.",
                    "Сега, Ком се борѝ много срещу тях, обаче не успя да ги надвие."
                ]
            },
            {
                "url": "https://www.lds.org/scriptures/bofm/ether/11?lang=bul",
                "name": "Глава 11",
                "summary": [
                    "Войни, разногласия и нечестие господстват в живота на яредитите. Пророци пророкуват пълното унищожение на яредитите, ако те не се покаят. Народът отхвърля словата на пророците."
                ],
                "verses": [
                    "И в дните на Ком дойдоха също много пророци, които пророкуваха за изтреблението на този велик народ, ако той не се покае, не се обърне към Господа и не изостави убийствата си и нечестието си.",
                    "И стана така, че пророците бяха отхвърлени от народа и избягаха при Ком, за да получат неговата защита, защото людете потърсиха да ги унищожат.",
                    "И те пророкуваха на Ком за много неща, и той беше благословен във всичките оставащи му дни.",
                    "И той живя до доста дълбока старост и му се роди Сивелом; и Сивелом зацарува на негово място. Но братът на Сивелом се разбунтува срещу него и настана извънредно голяма война из цялата земя.",
                    "И стана така, че братът на Сивелом накара да бъдат избити всички пророци, които бяха пророкували унищожението на народа.",
                    "И настана голямо нещастие по цялата земя, защото те свидетелстваха, че голямо проклятие ще споходи земята, а също и людете, и че ще има голямо унищожение между тях, такова, каквото никога не е имало по лицето на земята, и че костите им ще станат като купове от пръст по лицето на земята, освен ако те не се покаят за нечестието си.",
                    "И те не се вслушаха в гласа Господен поради нечестивите си заговори; ето защо, настанаха войни и раздори из цялата земя, а също и голям глад и мор, тъй че настъпи велико унищожение, каквото никога не е било знайно по лицето на земята; и всичко това стана в дните на Сивелом.",
                    "И людете започнаха да се покайват за беззаконието си и доколкото те правеха това, Господ ги помилва.",
                    "И стана така, че Сивелом беше убит, а Сит — откаран в пленничество и изживя в пленничество всичките си дни.",
                    "И стана така, че синът му Аах придоби царството; и той царуваше над людете през всичките си дни. И той вършеше всякакъв вид беззаконие в дните си, с което причиняваше проливането на много кръв; и малко бяха дните му.",
                    "И Етем, който беше потомък на Аах, придоби царството; и той също правеше в дните си това, което беше нечестиво.",
                    "И стана така, че в дните на Етем дойдоха много пророци и пророкуваха пак на людете; да, те пророкуваха, че Господ ще ги изтреби напълно от лицето на земята, ако не се покаят за беззаконията си.",
                    "И стана така, че людете вкоравиха сърцата си и не искаха да се вслушат в словата на пророците; и пророците скърбяха и се отдръпнаха от народа.",
                    "И стана така, че Етем раздаваше правосъдие в нечестие във всичките си дни; и му се роди Морон. И стана така, че Морон зацарува на негово място; и Морон вършеше онова, което беше нечестиво пред Господа.",
                    "И стана така, че избухна бунт сред народа поради онзи таен заговор, който беше направен за сдобиване с власт и обогатяване; и се издигна между тях в беззаконие един могъщ човек; и той даде битка на Морон, в която събори половината от царството; и той запази половината от царството за много години.",
                    "И стана така, че Морон го свали и се сдоби отново с царството си.",
                    "И стана така, че се появи друг могъщ човек и той беше потомък на брата на Яред.",
                    "И стана така, че той свали Морон и се сдоби с царството; затова Морон изживя в пленничество всичките оставащи му дни; и му се роди Кориантор.",
                    "И стана така, че Кориантор изживя в пленничество всичките си дни.",
                    "И в дните на Кориантор дойдоха много пророци, които пророкуваха велики и чудни неща и възвестяваха покаяние сред народа; и че, ако те не се покаят, Господ Бог ще им раздаде правосъдие до пълното им унищожение.",
                    "И че Господ Бог ще изпрати или издигне друг народ да владее земята чрез Неговата сила, тъй както беше довел бащите им.",
                    "И те отхвърлиха всички слова на пророците поради тайното им сдружение и нечестивите им мерзости.",
                    "И стана така, че на Кориантор му се роди Етер и той умря, след като изживя в пленничество всичките си дни."
                ]
            },
            {
                "url": "https://www.lds.org/scriptures/bofm/ether/12?lang=bul",
                "name": "Глава 12",
                "summary": [
                    "Пророкът Етер увещава людете да вярват в Бога. Мороний изброява изумленията и чудесата, извършвани чрез вяра. Вярата дава възможност на брата на Яред да види Христа. Господ дава на човеците слабост, за да може те да бъдат смирени. Братът на Яред премества планината Зарин чрез вярата си. Най-важни за спасението са вярата, надеждата и милосърдието. Мороний вижда Исус лице в лице."
                ],
                "verses": [
                    "И стана така, че дните на Етер бяха в дните на Кориантумър и Кориантумър беше цар над цялата земя.",
                    "И Етер беше пророк Господен; ето защо, Етер излезе в дните на Кориантумър и започна да пророкува на людете, защото не можеше да бъде удържан поради Духа Господен, Който беше в него.",
                    "Защото той призоваваше от сутрин чак до залез слънце, увещавайки людете да повярват в Бога за покаяние, за да не би да бъдат унищожени, като им казваше, че чрез вяра всички неща са изпълнени,",
                    "ето защо, който вярва в Бога, може със сигурност да се надява на един по-добър свят, да, дори за място от дясната страна на Бога, която надежда идва от вярата и става котва за душите на човеците, която би ги направила сигурни и постоянни, винаги изобилстващи на добри дела и водени да прославят Бога.",
                    "И стана така, че Етер пророкуваше велики и чудни неща на людете, на които те не повярваха, защото не ги виждаха.",
                    "И сега, аз, Мороний, бих желал да поговоря относно тези неща; аз бих желал да покажа на света, че вярата е нещо, за което се надяваме, но не виждаме; ето защо, не оспорвайте затова, че не виждате, защото няма да получите никакво свидетелство, докато вярата ви не бъде изпитана.",
                    "Защото именно чрез вярата Христос се яви на бащите ни, след като се вдигна от мъртвите; и Той им се показа, след като те повярваха в Него; ето защо, трябваше някои да имат вяра в Него, иначе Той нямаше да се покаже на света.",
                    "Но заради вярата на човеците Той се яви на света и прослави името на Отца, и приготви път, чрез който други да могат да се ползват от небесния дар, за да могат да се надяват на онези неща, които не са видели.",
                    "Ето защо, вие също може да имате надежда и да получите дара, само ако имате вяра.",
                    "Ето, чрез вяра бяха призовани тези от миналото според светия ред Божий.",
                    "Затова чрез вяра беше даден законът на Моисей. Но в дара на Сбоя Син, Бог е приготвил още по-превъзходен път; и именно чрез вяра това се е изпълнило.",
                    "Защото, ако няма вяра сред чедата човешки, Бог не ще може да върши никакви чудеса сред тях; затова Той не им се явяваше, докато не повярваха.",
                    "Ето, тъкмо вярата на Алма и Амулик накара тъмницата да рухне на земята.",
                    "Ето, тъкмо вярата на Нефи и Лехий извърши промяната у ламанитите, тъй че те бяха кръстени с огън и със Светия Дух.",
                    "Ето, тъкмо вярата на Амон и на братята му извърши такова велико чудо сред ламанитите.",
                    "Да, и всички онези, които вършеха чудеса, ги вършеха чрез вяра, дори и онези, които бяха преди Христа, а също онези, които бяха след Него.",
                    "И беше чрез вяра това, че тримата ученици получиха обещание, че не ще вкусят смърт; и те не получиха това обещание, докато не доказаха вярата си.",
                    "Нито пък някой някога е извършвал чудеса, преди да е повярвал; ето защо, те вярваха първо в Сина Божий.",
                    "И имаше мнозина, чиято вяра беше толкова извънредно силна, тъкмо преди да дойде Христос, че не беше възможно да бъдат държани отвъд завесата; и те наистина видяха с очите си това, което бяха съзрели с окото на вярата, и бяха доволни.",
                    "И ето, ние виждаме от този летопис, че един от тях беше братът на Яред; защото толкова силна беше вярата му в Бога, че когато Бог посочи с пръста Си, Той не можа да го скрие от погледа на брата на Яред, поради Неговото слово, което Той му беше изрекъл, което слово братът на Яред беше получил чрез вярата.",
                    "И след като братът на Яред видя пръста Господен, поради обещанието, което беше получил чрез вяра, Господ не можеше да скрие нищо от погледа му; ето защо, Той му показа всичките неща, защото той не можеше повече да бъде държан отвъд завесата.",
                    "И чрез вяра моите бащи получиха обещанието, че тези неща ще дойдат чрез езичниците до братята им; ето защо, Господ ми заповяда, да, тъкмо Исус Христос.",
                    "И аз му казах: Господи, езичниците ще се подиграят с тези неща поради слабостта ни в писането; защото, Господи, Ти ни направи могъщи в словото чрез вяра, но не ни направи могъщи в писането; защото Ти направи целия този народ да може да говори много поради Светия Дух, който Ти му даде.",
                    "И Ти ни направи да можем да пишем само малко, поради несръчността на ръцете ни. Ето, Ти не ни направи могъщи в писане като брата на Яред, защото Ти направи така, щото нещата, които той написа, да бъдат могъщи, както Ти си, дори да съкрушават човека, който ги чете.",
                    "Ти направи словата ни мощни и велики, тъй че не можехме да ги запишем; затова, когато пишем, виждаме слабостта си и се препъваме поради подреждането на нашите слова; и аз се страхувам да не би езичниците да се присмеят на словата ни.",
                    "И когато изрекох това, Господ ми говорѝ, казвайки: Безумците се присмиват, но те ще ридаят; но Моята благодат е достатъчна за кротките, тъй че те не ще се възползват от вашата слабост.",
                    "И ако човеците дойдат при Мене, Аз ще им покажа тяхната слабост. Аз давам на човеците слабост, за да бъдат смирени; и Моята благодат е достатъчна за всички човеци, които се смиряват пред Мене; защото ако те се смирят пред Мене и повярват в Мене, тогава Аз ще сторя слабите им страни да станат силни.",
                    "Ето, Аз ще покажа на езичниците слабостта им, ще им покажа, че вярата, надеждата и милосърдието водят при Мене — извора на всяка праведност.",
                    "И аз, Мороний, след като чух тези слова, утеших се и казах: О, Господи, нека да бъде Твоята добродетелна воля, защото знам, че Ти правиш за чедата човешки според вярата им.",
                    "Защото братът на Яред каза на планината Зарин: Отмести се — и тя бе отместена. И ако той нямаше вяра, тя нямаше да бъде преместена; затова Ти действаш, след като човеците имат вяра.",
                    "Защото тъй Ти се яви на Твоите ученици; защото, след като те получиха вяра и говориха в Твое име, Ти им се показа във велика сила.",
                    "И аз също си спомням, че Ти каза, че си приготвил дом за човека, да, тъкмо между обиталищата на Твоя Отец, в който човек може да има по-превъзходна надежда; ето защо, човек трябва да се надява или той не ще може да получи наследство в мястото, което Ти си приготвил.",
                    "И пак, аз си спомням, че Ти каза, че си възлюбил света тъй, че да отдадеш живота Си за света, за да можеш да го вземеш отново и да приготвиш място за чедата човешки.",
                    "И сега, аз знам, че тази любов, която Ти си имал към чедата човешки, е милосърдието; ето защо, ако човеците нямат милосърдие, те не могат да наследят онова място, което си приготвил в обиталищата на Твоя Отец.",
                    "Ето защо, аз знам от това, което Ти си казал, че ако езичниците поради слабостта ни нямат милосърдие, Ти ще ги изпиташ и ще отнемеш дарбата им, да, тъкмо онази, която са получили, и ще я дадеш на онези, които ще имат по-изобилно.",
                    "И стана така, че аз помолих Господа да даде благодат на езичниците, за да могат да имат милосърдие.",
                    "И стана така, че Господ ми каза: Ако те нямат милосърдие, за теб това няма значение, ти беше верен; ето защо, одеждите ти ще бъдат очистени. И понеже видя своята слабост, ти ще бъдеш направен силен, за да седнеш на мястото, което Аз приготвих в обиталищата на Моя Отец.",
                    "И сега, аз, Мороний, казвам сбогом на езичниците, да, също и на братята ми, които обичам, докато се срещнем пред съдийския престол на Христа, където всички люде ще узнаят, че одеждите ми не са опетнени от кръвта ви.",
                    "И тогава ще разберете, че аз видях Исуса и че Той говорѝ с мене лице в лице; и че Той ми каза за всички тези неща с обикновено смирение на родния ми език, тъкмо както един човек говори на друг.",
                    "И поради моята слабост в писането, аз записах много малко.",
                    "И сега, аз бих ви препоръчал да потърсите този Исус, за Когото пророците и апостолите са писали, за да може благодатта на Бога-Отец, също и на Господа Исуса Христа и на Светия Дух, Който свидетелства за тях, да бъде и пребъде във вас навеки. Амин."
                ]
            },
            {
                "url": "https://www.lds.org/scriptures/bofm/ether/13?lang=bul",
                "name": "Глава 13",
                "summary": [
                    "Етер говори за Нов Ерусалим, който ще бъде изграден в Америка от потомството на Иосиф. Той пророкува, прогонен е, пише историята на яредитите и предсказва тяхната гибел. По цялата земя върлува война."
                ],
                "verses": [
                    "И сега, аз, Мороний, продължавам да свършвам моя летопис относно унищожението на народа, за който пиша.",
                    "Защото ето, те отхвърлиха всички слова на Етер, защото той наистина им разказа за всички неща от началото на човека; и че след като водите се бяха отдръпнали от лицето на тази земя, тя бе станала отбрана земя от всички други земи, земя, избрана от Господа; затова Господ би желал, щото всички човеци, които живеят по лицето ѝ, да Му служат;",
                    "и че тя е мястото на Новия Ерусалим, който ще слезе от небето и е светото убежище Господне.",
                    "Ето, Етер видя дните на Христа и говорѝ за Новия Ерусалим на тази земя.",
                    "И той говорѝ също за дома Израилев и за Ерусалим, от където щеше да дойде Лехий; и че след като бъде унищожен, той ще трябва да бъде построен отново, свят град за Господа; ето защо, той не би могъл да бъде новият Ерусалим, защото е съществувал в миналото, но трябва да бъде съграден отново, да стане свят град Господен; и трябва да бъде съграден за дома Израилев;",
                    "и че един Нов Ерусалим трябва да бъде съграден на тази земя за остатъка от потомството на Иосиф, за който има вече пример.",
                    "Защото Иосиф отведе баща си долу в египетската земя, където той умря; тъй Господ изведе остатък от потомството на Иосиф от земята на Ерусалим, за да може да бъде милостив спрямо потомството на Иосиф, за да не погинат, тъкмо както Той беше милостив спрямо бащата на Иосиф, за да не погине и той.",
                    "Ето защо, остатъкът от дома на Иосиф ще се засели на тази земя; и това ще бъде земя за тяхно наследство; и те ще построят свят град за Господа като стария Ерусалим; и те не ще бъдат повече обърквани, докато не дойде краят, когато земята ще премине.",
                    "И ще има ново небе и нова земя; и те ще бъдат като старите, само че старите ще са преминали и всички неща ще са станали нови.",
                    "И тогава ще дойде Новият Ерусалим; и благословени са тези, които ще го обитават, защото това са онези, чиито одежди са избелени чрез кръвта на Агнеца; и това са онези, които са причислени към остатъка от потомството на Иосиф, които бяха от дома Израилев.",
                    "И тогава ще дойде и старият Ерусалим; и благословени са обитателите му, защото те бяха умити в кръвта на Агнеца; и това са онези, които бяха разпръснати и събрани от четирите краища на земята и от северните страни; и те са участници в изпълнението на завета, който Бог сключи с техния баща Авраам.",
                    "И когато тези неща дойдат, осъществява се писанието, което казва: Има такива, които бяха първи, които ще бъдат последни; и има такива, които бяха последни, които ще бъдат първи.",
                    "И аз се готвех да напиша повече, обаче ми беше забранено; но велики и чудни бяха пророчествата на Етер, но те не го считаха за нищо и го прогониха; и той се криеше в кухината на канара през деня, а през нощта излизаше оттам и наблюдаваше нещата, които щяха да връхлетят народа.",
                    "И докато живееше в кухината на канара, той направи останалата част от този летопис, като наблюдаваше през нощта унищожението, което връхлиташе народа.",
                    "И стана така, че в същата година, когато той бе прогонен от средата на народа, настана голяма война сред народа, защото имаше мнозина, които се вдигнаха и които бяха могъщи мъже, и потърсиха да унищожат Кориантумър чрез своите тайни и нечестиви планове, за които беше вече говорено.",
                    "И сега, след като бе изучил самият той всички военни изкуства и светски лукавства, Кориантумър даде битка на онези, които търсеха да го унищожат.",
                    "Но той не се покайваше, нито красивите му синове, нито красивите му дъщери; нито красивите синове и дъщери на Кохор; нито красивите синове и дъщери на Корихор; и на края не остана никой от красивите синове и дъщери по лицето на цялата земя, които да се покаят за греховете си.",
                    "Ето защо, стана така, че през първата година, откакто Етер живееше в кухината на канара, имаше много люде, които бяха убити от меча на онези тайни заговорници, които се сражаваха против Кориантумър, за да могат да се сдобият с царството.",
                    "И стана така, че синовете на Кориантумър се биха много и изгубиха много кръв.",
                    "И през втората година словото Господне дойде до Етер, за да го накара да отиде и да пророкува на Кориантумър, че ако той желае да се покае с цялото си домочадие, Господ ще му даде царството му и ще пощади народа.",
                    "Иначе те ще бъдат унищожени: цялото му домочадие, с изключение на него самия. И той ще трябва да живее сам, за да види изпълнението на пророчествата, които бяха изречени относно другия народ, който ще получи земята в свое наследство; и че Кориантумър ще бъде погребан от тях и всяка душа ще бъде унищожена, с изключение на Кориантумър.",
                    "И стана така, че Кориантумър не се покая, нито домочадието му, нито народът, и войните не престанаха; и те потърсиха да убият Етер, но той избяга от тях и се скри в кухината на канарата.",
                    "И стана така, че Саред се вдигна и също даде битка на Кориантумър, и го победи, тъй че през третата година той го откара в пленничество.",
                    "И през четвъртата година синовете на Кориантумър победиха Саред и придобиха отново царството за баща си.",
                    "Сега, настана война по цялото лице на земята и всеки мъж с групата си се биеше за онова, което желаеше.",
                    "И имаше разбойници, сиреч всякакъв вид нечестие по цялото лице на земята.",
                    "И стана така, че Кориантумър се разгневи извънредно много на Саред и отиде срещу него да се сражава с войските си; и те се срещнаха в голям гняв; и те се срещнаха в долината Галгал, и битката стана извънредно жестока.",
                    "И стана така, че Саред се би с него в продължение на три дни и Кориантумър го победи, и го преследваше, докато не стигна равнините Еселон.",
                    "И стана така, че в равнините Саред отново му даде битка; и ето, той победи Кориантумър и го отблъсна назад в долината Галгал.",
                    "И Кориантумър даде отново битка на Саред в долината Галгал, в която победи Саред и го уби.",
                    "А Саред рани Кориантумър в бедрото, тъй че той не отиде да се сражава в продължение на две години, през което време всички люде по лицето на земята проливаха кръв и нямаше кой да ги спре."
                ]
            },
            {
                "url": "https://www.lds.org/scriptures/bofm/ether/14?lang=bul",
                "name": "Глава 14",
                "summary": [
                    "Беззаконието на людете докарва проклятие върху земята. Кориантумър влиза във война с Галаад, след това с Лив и после със Сиз. Кръв и зверства покриват земята."
                ],
                "verses": [
                    "И сега, настана голямо проклятие из цялата земя поради беззаконието на народа, тъй, че ако човек оставеше сечиво или меч на рафта си или на дадено място, за да ги съхранява според волята си, ето, на другия ден той не можеше вече да ги намери, толкова голямо беше проклятието върху земята.",
                    "Ето защо, всеки човек държеше с ръка това, което беше негова собственост, не вземаше и не даваше нищо на заем; и всеки държеше с дясната ръка дръжката на меча си за защита на собствеността си, живота си и живота на съпругите и децата си.",
                    "И сега, след промеждутък от две години и след смъртта на Саред, ето, братът на Саред се вдигна и даде битка на Кориантумър, в която Кориантумър го победи и го преследва до пустошта, наречена Акис.",
                    "И стана така, че братът на Саред му даде битка в пустошта Акис; и битката стана извънредно жестока и много хиляди паднаха от меч.",
                    "И стана така, че Кориантумър наложи обсада на пустошта; и братът на Саред се измъкна от пустошта през нощта и изби част от войниците на Кориантумър, докато бяха пияни.",
                    "И той отиде в земята Морон и зае престола на Кориантумър.",
                    "И стана така, че Кориантумър прекара с войската си в пустошта в продължение на две години, през което време той получи голяма подкрепа за войската си.",
                    "Сега, братът на Саред, чието име беше Галаад, получи също голяма подкрепа за войската си, благодарение на тайни заговори.",
                    "И стана така, че неговият висш свещеник го уби, докато си седеше на престола.",
                    "И стана така, че участник в тайните заговори го уби в един таен проход и си присвои царството; и той се казваше Лив; и Лив беше едър на ръст човек, най-едрият от народа.",
                    "И стана така, че в първата година от царуването на Лив Кориантумър възлезе в земята Морон и даде битка на Лив.",
                    "И стана така, че докато се сражаваше с Лив, същият го рани в ръката, но въпреки това войската на Кориантумър се нахвърли върху Лив и той побягна, и избяга към пределите по морския бряг.",
                    "И стана така, че Кориантумър започна да го преследва; и Лив му даде битка на морския бряг.",
                    "И стана така, че Лив разби войската на Кориантумър, тъй че те избягаха отново в пустошта Акис.",
                    "И стана така, че Лив ги преследваше, докато не стигнаха до равнините Агос. И Кориантумър беше взел със себе си целия народ по времето, когато избяга от Лив в онази част на земята, където избяга.",
                    "И след като пристигна в равнините Агос, той даде битка на Лив и го порази до смърт; при все това, братът на Лив тръгна срещу Кориантумър вместо него; и битката стана извънредно жестока, по време на която Кориантумър избяга отново от войската на брата на Лив.",
                    "Сега, братът на Лив се казваше Сиз. И стана така, че Сиз започна да преследва Кориантумър и разуши много градове, избиваше жени и деца и изгаряше градовете.",
                    "И ужасът от Сиз се разпространи из цялата земя; да, разнесе се ридание из земята: Кой може да устои на войската на Сиз? Ето, той помита земята пред себе си!",
                    "И стана така, че народът започна да се събира във войски по цялото лице на земята.",
                    "И те се разделиха: една част се присъедини към войската на Сиз, а другата избяга към войската на Кориантумър.",
                    "И толкова голяма и продължителна беше войната, и толкова дълги бяха кръвопролитията и зверствата, че цялото лице на земята беше покрито с телата на мъртвите.",
                    "И толкова светкавична и бърза беше войната, че не остана никой да погребе мъртвите, а людете преминаваха от едно кръвопролитие към друго и оставяха телата на мъже, жени и деца, пръснати по лицето на земята, да станат плячка на червеите на плътта.",
                    "И смрадта им се разнесе по лицето на земята, чак по цялото лице на земята; ето защо, людете страдаха непрекъснато от тази смрад през деня и през нощта.",
                    "При все това, Сиз не престана да преследва Кориантумър; защото той се бе заклел да си отмъсти на Кориантумър за кръвта на своя брат, който беше убит, и за словото Господне, което дойде до Етер, че Кориантумър няма да падне от меч.",
                    "И тъй ние виждаме, че Господ ги посети в пълнотата на яростта Си и тяхното нечестие и мерзости подготвиха пътя за вечното им унищожение.",
                    "И стана така, че Сиз преследваше Кориантумър на изток чак до пределите край морския бряг и там той даде битка на Сиз в продължение на три дена.",
                    "И толкова ужасно беше унищожението сред войските на Сиз, че людете започнаха да се плашат и започнаха да бягат от войските на Кориантумър; и те избягаха в земята Корихор и пометоха жителите ѝ, всички онези, които не искаха да се присъединят към тях.",
                    "И разпънаха шатрите си в долината Корихор, а Кориантумър разпъна шатрите си в долината Сур. Сега, долината Сур се намираше до хълма Комнор; ето защо, Кориантумър събра наедно войските си на хълма Комнор и затръби с тръба към войските на Сиз, за да ги призове за битка.",
                    "И стана така, че те напреднаха, но бяха отблъснати; върнаха се за втори път и повторно бяха отблъснати. И стана така, че те се върнаха за трети път и битката стана извънредно жестока.",
                    "И стана така, че Сиз удари Кориантумър и му нанесе много дълбоки рани. И Кориантумър припадна от загубата на много кръв и беше отнесен, като че ли беше мъртъв.",
                    "Сега, загубите на мъже, жени и деца и от двете страни бяха толкова големи, че Сиз заповяда на народа си да не преследва войските на Кориантумър; ето защо, те се върнаха в стана си."
                ]
            },
            {
                "url": "https://www.lds.org/scriptures/bofm/ether/15?lang=bul",
                "name": "Глава 15",
                "summary": [
                    "Милиони яредити са убити в битка. Сиз и Кориантумър събират всичките си люде за смъртоносната битка. Духът Господен престава да владее в тях. Яредитският народ е напълно унищожен. Само Кориантумър остава."
                ],
                "verses": [
                    "И стана така, че след като Кориантумър се възстанови от раните си, той започна да си спомня словата, които Етер му беше казал.",
                    "Той видя, че почти два милиона от неговия народ бяха вече погинали от меч и започна да се наскърбява в сърцето си; да, два милиона могъщи мъже лежаха между убитите, а също жените им и децата им.",
                    "И той започна да се покайва за злото, което беше вършил; и започна да си спомня словата, изречени чрез устата на всички пророци, и видя, че те бяха изпълнени до това време във всяка подробност; и душата му се опечали, и отказа да бъде утешена.",
                    "И стана така, че Кориантумър написа послание до Сиз, че желае той да пощади людете и че ще му предаде своето царството заради живота на людете.",
                    "И стана така, че когато Сиз получи посланието му, също написа послание до Кориантумър, в което му каза, че ако той се предаде, за да го убие със собствения си меч, ще пощади живота на людете.",
                    "И стана така, че народът не се покая за беззаконието си; и народът на Кориантумър бе подтикнат към гняв срещу народа на Сиз; а народът на Сиз бе подтикнат към гняв срещу народа на Кориантумър; ето защо, народът на Сиз даде битка на народа на Кориантумър.",
                    "И когато Кориантумър видя, че го очаква поражение, той побягна пред людете на Сиз.",
                    "И стана така, че той стигна до водите на Риплианкум, което в тълкувание означава огромен или превъзхождащ всичко; и тъй, когато стигнаха до тези води, те разпънаха шатрите си; Сиз също разпъна шатрите си до тях и още на сутринта дойдоха да се сражават.",
                    "И стана така, че те водиха извънредно жестока битка, в която Кориантумър беше отново ранен и припадна от загубата на кръв.",
                    "И стана така, че войските на Кориантумър притиснаха войските на Сиз, победиха ги и ги накараха да побягнат пред тях; и те побягнаха на юг, и разпънаха шатрите си на едно място, което се наричаше Огет.",
                    "И стана така, че войската на Кориантумър разпъна шатрите си до хълма Рама; и това беше същият този хълм, където баща ми, Мормон, скри в Господа летописите, които бяха свещени.",
                    "И стана така, че те събраха наедно всички люде по цялото лице на земята, които не бяха убити, с изключение на Етер.",
                    "И стана така, че Етер видя всички действия на народа; и видя, че народът, който беше за Кориантумър, се присъедини към войската на Кориантумър; и людете, които бяха за Сиз, се присъединиха към войската на Сиз.",
                    "Ето защо, в продължение на четири години те събираха людете наедно, та да могат да вземат всички, които бяха по лицето на цялата земя, и да могат да получат цялата мощ, която можеха до получат.",
                    "И стана така, че когато всички бяха събрани, всеки един във войската, която беше избрал, заедно с жените си и децата си — и мъжете, и жените, и децата бяха въоръжени с оръжия за война и имаха щитове, и нагръдници, и шлемове; и облечени като за война, те тръгнаха на битка един срещу друг да се сражават; и се биха през целия ден, но не се победиха.",
                    "И стана така, че когато настъпи нощта, те се умориха и се оттеглиха в становете си; и след като се оттеглиха в становете си, те започнаха да ридаят и да плачат за загубата на убитите от народа им; и толкова силни бяха риданията, плачовете и виковете им, че раздираха въздуха.",
                    "И стана така, че на сутринта те отидоха отново да се сражават; и велик, и ужасен беше този ден; при все това те не се победиха и когато настъпи нощта, започнаха отново да раздират въздуха с виковете, риданията и плачовете си за загубата на убитите от народа им.",
                    "И стана така, че Кориантумър написа отново послание до Сиз, за да го помоли да престане да се сражава, да вземе царството и пощади живота на людете.",
                    "Но ето, Духът Господен бе престанал да владее в тях и Сатана имаше пълна власт над сърцата на людете, защото те се бяха предали на коравосърдечието си и слепотата на умовете си, та да могат да бъдат унищожени; затова те отидоха отново да се сражават.",
                    "И стана така, че се биха през целия ден и когато нощта дойде, те спаха върху мечовете си.",
                    "И на другия ден те се биха отново, чак докато не настъпи нощта.",
                    "И когато настъпи нощта, те бяха опиянени от гняв, тъкмо както човек се опива от вино; и те пак спаха върху мечовете си.",
                    "И на другия ден те се биха отново; и когато нощта дойде, те всички бяха паднали от меч, с изключение на петдесет и двама от людете на Кориантумър и шестдесет и девет души от людете на Сиз.",
                    "И стана така, че те спаха тази нощ върху мечовете си и на другия ден се биха отново със своите мечове и щитовете си, с всичката си сила, през целия този ден.",
                    "И когато настъпи нощта, бяха останали тридесет и двама от людете на Сиз и двадесет и седем души от людете на Кориантумър.",
                    "И стана така, че те ядоха и спаха, и се приготвиха за смърт на другия ден. И те бяха едри и могъщи мъже според силата човешка.",
                    "И стана така, че те се биха в продължение на три часа и припаднаха от загубата на кръв.",
                    "И стана така, че когато воините на Кориантумър получиха достатъчно сила да могат да ходят, почти щяха да избягат, за да спасят живота си; но ето, Сиз се надигна, а също и воините му, и той се закле в яростта си, че ще убие Кориантумър или ще погине от меч.",
                    "Ето защо, той ги последва и на сутринта ги догони; и те отново се сражаваха с меч. И стана така, че всички паднаха от меч, освен Кориантумър и Сиз; и ето, Сиз припадна от загубата на кръв.",
                    "И стана така, че когато Кориантумър се подпря на меча си и си почина малко, той отсече главата на Сиз.",
                    "И стана така, че след като той беше отсякъл главата на Сиз, Сиз се вдигна на ръцете си и падна; и след като се напрегна да си поеме дъх, той умря.",
                    "И стана така, че Кориантумър падна на земята и стана като безжизнен.",
                    "И Господ проговори на Етер и му каза: Иди. И той отиде и видя, че словата Господни се бяха изпълнили всичките. И той завърши летописа си (аз не съм записал и една стотна част от него); и той го скри по такъв начин, че людете на Лимхий го намериха.",
                    "Сега, последните слова, които са написани от Етер, са тези: Дали Господ иска аз да бъда преобразен или да понеса волята Господна в плътта, няма значение, ако бъде тъй, че бъда спасен в царството Божие. Амин."
                ]
            }
        ],
        "summary": [],
        "text": null
    },
    {
        "url": "https://www.lds.org/scriptures/bofm/moro?lang=bul",
        "id": "moro",
        "full_localized_name": "Мороний",
        "has_chapters": true,
        "chapters": [
            {
                "url": "https://www.lds.org/scriptures/bofm/moro/1?lang=bul",
                "name": "Глава 1",
                "summary": [
                    "Мороний пише в полза на ламанитите. Нефитите, които не отричат Христа, са предадени на смърт. Около 401–421 г. от Хр."
                ],
                "verses": [
                    "Сега, аз, Мороний, след като завърших съкращаването на разказа за народа на Яред, смятах да не пиша повече, но все още не съм погинал; и не съм се показал на ламанитите, за да не би да ме унищожат.",
                    "Защото ето, войните между самите тях са извънредно свирепи; и поради омразата си те предават на смърт всеки нефит, който не иска да отрече Христа.",
                    "И аз, Мороний, няма да отрека Христа; затова се скитам където мога, за безопасността на собствения си живот.",
                    "Ето защо, аз ще напиша още някои неща, противно на това, което възнамерявах; защото аз възнамерявах да не пиша повече; но пиша още някои неща, които може би в един бъдещ ден по волята Господна ще имат стойност за моите братя ламанитите."
                ]
            },
            {
                "url": "https://www.lds.org/scriptures/bofm/moro/2?lang=bul",
                "name": "Глава 2",
                "summary": [
                    "Исус дава на дванадесетте нефитски ученици сила да предават дара на Светия Дух. Около 401–421 г. от Хр."
                ],
                "verses": [
                    "Словата на Христа, които Той каза на учениците Си, на дванадесетте, които Той избра, като положи ръце върху тях.",
                    "И Той ги назова по име, казвайки: Вие ще призовете Отца в Моето име в усърдна молитва; и след като направите това, ще имате силата да давате Светия Дух на този, върху когото положите ръцете си; и ще го давате в Моето име, защото така правят Моите апостоли.",
                    "Сега, Христос им каза тези слова по времето на Своето първо появяване; и множеството не ги чу, но учениците ги чуха; и Светият Дух слезе върху всички тези, върху които те положиха ръце."
                ]
            },
            {
                "url": "https://www.lds.org/scriptures/bofm/moro/3?lang=bul",
                "name": "Глава 3",
                "summary": [
                    "Старейшините поставят свещеници и учители чрез полагане на ръце. Около 401–421 г. от Хр."
                ],
                "verses": [
                    "Начинът, по който учениците, които бяха наречени старейшини на църквата, поставяха свещеници и учители:",
                    "След като се бяха молили на Отца в името на Христа, те полагаха ръцете си върху тях и казваха:",
                    "В името на Исуса Христа, аз те поставям да бъдеш свещеник (или ако е учител, аз те поставям да бъдеш учител), да проповядваш покаяние и опрощение на греховете чрез Исуса Христа с устояване във вярата в Неговото име до края. Амин.",
                    "И по този начин те поставяха свещеници и учители, съгласно дарбите и призванията Божии на човеците; и ги поставяха чрез силата на Светия Дух, Който беше в тях."
                ]
            },
            {
                "url": "https://www.lds.org/scriptures/bofm/moro/4?lang=bul",
                "name": "Глава 4",
                "summary": [
                    "Обяснено е как старейшини и свещеници се грижат за причастния хляб. Около 401–421 г. от Хр."
                ],
                "verses": [
                    "Начинът, по който старейшините им се грижеха за плътта и кръвта на Христа в църквата; и те се грижеха за тях според заповедите на Христа; ето защо, ние знаем, че този начин е истинен; и старейшината или свещеникът го обслужваше.",
                    "И те коленичеха в църквата и се молеха на Отца в името на Христа, казвайки:",
                    "О, Боже, Вечний Отче, ние Те молим в името на Твоя Син Исус Христос да благословиш и осветиш този хляб за душите на всички онези, които вземат от него, за да може да ядат във възпоменание на тялото на Твоя Син и Ти свидетелстват, о, Боже, Вечний Отче, че те желаят да вземат върху си името на Твоя Син, и си спомнят винаги за Него, и спазват Неговите заповеди, които Той им е дал, за да може винаги да имат Неговия Дух да бъде с тях. Амин."
                ]
            },
            {
                "url": "https://www.lds.org/scriptures/bofm/moro/5?lang=bul",
                "name": "Глава 5",
                "summary": [
                    "Дава се начинът на грижа за причастното вино. Около 401–421 г. от Хр."
                ],
                "verses": [
                    "Начинът на грижа за виното — ето, те взимаха чашата и казваха:",
                    "О, Боже, Вечний Отче, ние Те молим в името на Твоя Син Исус Христос да благословиш и осветиш това вино за душите на всички онези, които пият от него, за да може да го направят във възпоменание на кръвта на Твоя Син, която беше пролята за тях, за да може те да Ти свидетелстват, о, Боже, Вечний Отче, че си спомнят винаги за Него, за да може да имат Неговия Дух да бъде с тях. Амин."
                ]
            },
            {
                "url": "https://www.lds.org/scriptures/bofm/moro/6?lang=bul",
                "name": "Глава 6",
                "summary": [
                    "Покаялите се биват кръщавани и приобщавани. Членовете на църквата, които се покаят, са опростени. Събранията се водят чрез силата на Светия Дух. Около 401–421 г. от Хр."
                ],
                "verses": [
                    "И сега, аз говоря за кръщението. Ето, бяха кръстени старейшини, свещеници и учители; и те не бяха кръщавани, освен ако не принасяха плод, съответствен на това, че са достойни;",
                    "нито приемаха някого за кръщение, освен ако той не идваше със съкрушено сърце и каещ се дух, и не засвидетелстваше на църквата, че наистина се покайва за всичките си грехове.",
                    "И никой не бе приеман за кръщение, освен ако не вземеше върху си името на Христа, с твърдост да Му служи до края.",
                    "И след като приемеха кръщението и биваха повлиявани и очиствани чрез силата на Светия Дух, те бяха причислявани към хората на църквата на Христа; и имената им се взимаха, за да могат да бъдат запомнени и хранени с доброто слово Божие, за да ги задържат в правия път, за да ги задържат непрестанно будни за молитва, уповаващи се само на заслугите на Христа, Който беше начинателят и завършителят на вярата им.",
                    "И църквата често се събираше наедно, за да постят, да се молят и да разговарят едни с други относно благосъстоянието на душите си.",
                    "И те се събираха често, за да вземат от хляба и виното във възпоменание на Господа Исуса.",
                    "И те бяха точни в съблюдаването да няма беззаконие между тях; и които биваха намерени, че извършват беззаконие, трима свидетели от църквата ги осъждаха пред старейшините; и ако те не се покайваха и не се изповядваха, имената им се заличаваха и те не бяха повече причислявани към народа на Христа.",
                    "Но винаги, когато те се покайваха и търсеха опрощение с искрено чувство, на тях им биваше прощавано.",
                    "И събранията им бяха ръководени от църквата според въздействията на Духа и чрез силата на Светия Дух; защото, както силата на Светия Дух ги водеше било да проповядват или да увещават, или да се молят, или да умоляват или да пеят, тъкмо тъй се правеше."
                ]
            },
            {
                "url": "https://www.lds.org/scriptures/bofm/moro/7?lang=bul",
                "name": "Глава 7",
                "summary": [
                    "Дава се покана за влизане в покоя на Господа. Молѝ се с искрено намерение. Духът на Христа дава възможност на човеците да различават доброто от злото. Сатана кара човеците да отричат Христа и да вършат зло. Пророците обявяват пришествието на Христа. Чрез вярата се вършат чудеса и ангели служат. Човеците трябва да се надяват на вечен живот и да се придържат към милосърдието. Около 401–421 г. от Хр."
                ],
                "verses": [
                    "И сега, аз, Мороний, записвам някои от словата на баща ми Мормон, които той каза относно вярата, надеждата и милосърдието; защото по този начин той говореше на народа, докато ги поучаваше в синагогата, която бяха съградили като място за богослужение:",
                    "И сега, аз, Мормон, се обръщам към вас, възлюбени мои братя; и на мен сега ми е разрешено да ви говоря поради благодатта на Бога-Отец и Господа наш Исус Христос и чрез Неговата свята воля, и поради дарбата на призванието ми от Него.",
                    "И сега, бих се обърнал към вас, които принадлежите към църквата и които сте мирни последователи на Христа, към вас, които се сдобихте с достатъчно надежда, чрез която можете да влезете в покоя на Господа отсега нататък до тогава, докато ще почивате при Него в небесата.",
                    "И сега, братя мои, аз отсъждам тези неща за вас поради кроткото ви държание спрямо чедата човешки.",
                    "Защото си спомням словото Божие, което казва: По делата им ще ги познаете; защото ако делата им са добри, тогава и те са добри.",
                    "Защото ето, Бог е казал, че един зъл човек не може да върши онова, което е добро; понеже, ако той предложи дар или се помоли на Бога, освен ако не го извърши с искрено намерение, това не ще му бъде от полза.",
                    "Понеже ето, това не му се счита за праведност.",
                    "Понеже ето, ако един зъл човек поднася дар, той го прави против волята си; ето защо, на него му се зачита все едно, че е задържал дара си; и затова пред Бога той си остава зъл човек.",
                    "И също тъй, човек се зачита за зъл, ако се моли без искрено чувство в сърцето; да, и това не му е от полза, защото Бог не приема такива.",
                    "Ето защо, един зъл човек не може да върши това, което е добро, нито пък ще поднесе добър дар.",
                    "Защото ето, горчив извор не може да дава сладка вода; нито пък сладък извор горчива вода; затова, който служи на дявола, не може да следва Христа; и ако следва Христа, не може да бъде служител на дявола.",
                    "И тъй, всяко нещо, което е добро, идва от Бога; а което е зло, идва от дявола; защото дяволът е враг Божий и се бори непрестанно срещу Него, и подканва и примамва да се греши и непрестанно да се върши онова, което е зло.",
                    "Но ето, това, което идва от Бога, подканва и подбужда да се върши добро непрестанно; ето защо, всичко, което подканва и подбужда да се върши добро, да се обича Бога и да Му се служи, е вдъхновено от Бога.",
                    "Ето защо, внимавайте, възлюбени мои братя, да не решите че това, което е зло, е от Бога или че това, което е добро и е от Бога, е от дявола.",
                    "Защото ето, братя мои, дадено ви е да отсъждате, та да различавате доброто от злото; и начинът да отсъдите е толкова ясен, колкото светлината на деня се различава от тъмната нощ, за да можете да знаете със съвършено знание.",
                    "Защото ето, Духът на Христа е даден на всеки човек, за да може да различава той доброто от злото; ето защо, аз ви показвам начина да отсъждате, защото всичко, което ви подбужда да вършите добро и ви убеждава да вярвате в Христа, е изпратено чрез силата и дарбата на Христа; ето защо, можете да знаете със съвършено знание, че то е от Бога.",
                    "Но всяко едно нещо, което убеждава людете да вършат зло и да не вярват в Христа, и да Го отричат, и да не служат на Бога, вие може да знаете със съвършено знание, че то е от дявола; защото по този начин действа дяволът, защото той никого не убеждава да върши добро, да, нито един човек; и това не правят нито ангелите му, нито пък тези, които му се подчиняват.",
                    "И сега, братя мои, виждайки, че познавате светлината, чрез която може да съдите, която светлина е светлината на Христа, гледайте да не отсъдите погрешно, защото тъй както вие съдите, тъй и на вас ще се отсъди.",
                    "Ето защо, аз ви умолявам, братя, да търсите усърдно в светлината на Христа, за да може да различите доброто от злото; и ако се хванете за всяко добро нещо и не го осъдите, със сигурност ще бъдете чеда Христови.",
                    "И сега, братя мои, как е възможно да се хванете за всяко добро нещо?",
                    "И сега, аз идвам до вярата, за която обещах да ви говоря; и ще ви покажа начина, по който може да се хванете за всяко добро нещо.",
                    "Защото ето, Бог, Който знае всички неща, бидейки от вечността и до вечността, ето, Той изпрати ангели да служат на чедата човешки и да им предвещават относно пришестието на Христа; и в Христа трябва да дойде всяко добро нещо.",
                    "И Бог възвести на пророците със собствената Си уста, че Христос ще дойде.",
                    "И ето, Той показваше по различни начини на чедата човешки нещата, които бяха добри; и всичко, което е добро, идва от Христа; иначе цялото човечество би паднало и нищо добро не би могло да го споходи.",
                    "Ето защо, чрез служението на ангелите и чрез всяко слово, което излизаше от устата на Бога, човеците започнаха да упражняват вяра в Христа; и тъй чрез вярата те се хващаха за всяко добро нещо; и тъй беше до пришествието на Христа.",
                    "И след като Той дойде, човеците също биваха спасявани чрез вяра в Неговото име; и чрез вярата те ставаха синове Божии. И тъй както е сигурно, че жив е Христос, така Той изрече тези слова на бащите ни, казвайки: Всяко добро нещо, което поискате с вяра от Отца в Моето име, уверени, вярвайки че ще го получите, всичко това ще ви бъде сторено.",
                    "Ето защо, възлюбени мои братя, престанаха ли чудесата, понеже Христос се възнесе на небето и седна от дясната страна на Бога, за да изиска от Отца правата Си за милост, които Той има над чедата човешки?",
                    "Защото Той отговори на целите на закона и има право над всички онези, които имат вяра в Него; защото онези, които имат вяра в Него, ще се придържат към всичко, което е добро; затова Той се застъпва за делото на чедата човешки; и Той обитава небесата во веки.",
                    "И престанаха ли чудесата, възлюбени мои братя, защото Той стори това? Ето, аз ви казвам, Не; нито пък ангелите престанаха да служат на чедата човешки.",
                    "Защото ето, те са Му подчинени да служат според словото на Неговата заповед, явявайки се на онези, които имат силна вяра и непоколебимо съзнание във всяка форма на божественост.",
                    "И отговорност на служението им е да призовават човеците към покаяние, да изпълняват и извършват дела по заветите на Отца, които Той даде на чедата човешки, да приготвят пътя сред чедата човешки, провъзгласявайки словото на Христа на избраните съсъди Господни, за да може да свидетелстват за Него.",
                    "И правейки това, Господ Бог подготвя пътя, тъй че останалите човеци да имат вяра в Христа, за да може Светият Дух да има място в сърцата им според силата им; и по този начин Отец осъществява заветите, които е сключил с чедата човешки.",
                    "Христос е казал: Ако вие имате вяра в Мене, ще имате сила да вършите всичко, което Ми е необходимо.",
                    "И Той е казал: Покайте се вие, всички земни краища и елате при Мене, бъдете кръстени в Мое име и имайте вяра в Мене, за да може да бъдете спасени.",
                    "И сега, възлюбени мои братя, ако е тъй, че нещата, които ви казах, са истинни, ако Бог ви покаже в последния ден със сила и велика слава, че те са истинни и щом те са истинни, може ли денят на чудесата да е свършил?",
                    "И престанаха ли да се явяват ангели на чедата човешки? И оттегли ли се от тях силата на Светия Дух? Ще бъде ли оттеглен докато трае времето или докато земята съществува, или докато остане дори един човек на земята, за да бъде спасен?",
                    "Ето, аз ви казвам, Не; защото само чрез вярата се правят чудеса; и чрез вярата ангели се явяват и служат на човеците; и ако тези неща са престанали, то е поради неверие; в такъв случай горко на чедата човешки, защото всичко е напразно.",
                    "Защото според словата на Христа никой човек не може да бъде спасен, освен ако няма вяра в името Му; затова ако тези неща са престанали, тогава и вярата е престанала също; и ужасно е състоянието на човека, защото то е такова, че все едно не е било извършено никакво изкупление.",
                    "Но ето, възлюбени мои братя, аз очаквам по-добри неща за вас, защото смятам поради вашето смирение, че имате вяра в Христа; защото, ако нямате вяра в Него, тогава не сте годни да бъдете причислени към хората на Неговата църква.",
                    "И още, възлюбени мои братя, аз бих желал да ви говоря относно надеждата. Как можете да стигнете до вярата, освен ако нямате надежда?",
                    "И на какво ще се надявате? Ето, аз ви казвам, че ще имате надежда чрез единението на Христа и силата на Неговото възкресение да бъдете въздигнати към живот вечен, и това поради вярата ви в Него според обещанието.",
                    "Ето защо, ако човек има вяра, той трябва да има надежда, защото без вяра не може да има никаква надежда.",
                    "И аз ви казвам и друго: Не може някой да има вяра и надежда, освен ако не бъде кротък и смирен по сърце.",
                    "Иначе неговата вяра и надежда са напразни, защото никой не е приемлив пред Бога, освен кротките и смирените по сърце; и ако човек е кротък и смирен по сърце, и изповяда чрез силата на Светия Дух, че Исус е Христос, той трябва да има милосърдие; защото ако няма милосърдие, той не представлява нищо; ето защо, той трябва да има милосърдие.",
                    "И милосърдието дълго търпи и е любезно, и не завижда, не се възгордява, не търси своето си, не се дразни лесно, не мисли зло и не се радва на беззаконието, а се радва на истината, понася всичко, вярва на всичко, надява се на всичко и устоява на всичко.",
                    "Затова, възлюбени мои братя, ако нямате милосърдие, вие сте нищо, защото милосърдието никога не свършва. Затова дръжте се за милосърдието, което е най-великото от всичко, защото всички неща трябва да свършат,",
                    "а милосърдието е чистата любов Христоса и устоява навеки; и този, който бъде намерен да го притежава в последния ден, на него ще му бъде добре.",
                    "Ето защо, възлюбени мои братя, молете се на Отца с цялото си сърце, за да може да бъдете изпълнени с тази любов, с която Той надари всички, които са истински последователи на Неговия Син Исус Христос; за да може да станете чедата Божии, та когато Той се яви, ние да бъдем подобни на Него, защото ще го видим такъв, какъвто е; за да имаме тази надежда и да може да бъдем очистени, тъкмо както Той е чист. Амин."
                ]
            },
            {
                "url": "https://www.lds.org/scriptures/bofm/moro/8?lang=bul",
                "name": "Глава 8",
                "summary": [
                    "Кръщаването на малки деца е нечестива мерзост. Малките деца са живи в Христа поради Единението. Към спасението водят вярата, покаянието, кротостта и смиреността на сърцето, получаването на Светия Дух и устояването до края. Около 401–421 г. от Хр."
                ],
                "verses": [
                    "Послание от баща ми, Мормон, написано до мене, Мороний; то беше написано малко след моето призвание за служение. И той ми писа така, казвайки:",
                    "Мой възлюбени сине Мороний, радвам се извънредно много затова, че твоят Господ Исус Христос си е спомнил за тебе и те е призовал в служение на Него и на Неговото свято дело.",
                    "Аз винаги си спомням за тебе в молитвите си, призовавайки непрестанно Бога Отец в името на Неговото Свято Чедо Исус, тъй че чрез Неговата безпределна добрина и благодат, Той да те опази чрез устояване във вярата в Неговото име до края.",
                    "И сега, сине мой, аз ти говоря за онова, което ме натъжава извънредно; защото ме натъжава това, че между вас възникват спорове.",
                    "Защото ако това, което научих, е истина, имало е спорове между вас относно кръщението на малките ви деца.",
                    "И сега, сине мой, аз желая ти да се потрудиш усърдно, тъй че тази голяма грешка да бъде премахната от сред вас; защото тъкмо с това намерение написах това послание.",
                    "И веднага след като научих това за вас, аз попитах Господа по този въпрос. И словото Господне дойде до мен чрез силата на Светия Дух, казвайки:",
                    "Слушай словата на Христа, твоя Изкупител, твоя Господ и твоя Бог. Ето, Аз дойдох в света, за да призова не праведните, а грешните към покаяние; не здравите се нуждаят от лекар, а болните; и тъй, малките деца са здрави, защото не са способни да вършат грях; ето защо, проклятието на Адам е снето от тях в Мене и то няма сила над тях; и законът на обрязването е премахнат в Мене.",
                    "И по този начин Светият Дух ми изяви словото Божие; ето защо, възлюбени мой сине, аз знам, че е сериозна подигравка пред Бога да кръщавате малки деца.",
                    "Ето, казвам ти, че на това нещо ти трябва да поучаваш: Покаяние и кръщение за онези, които са отговорни и способни да вършат грях; да, поучавай родителите, че трябва да се покаят, да бъдат кръстени и да се смирят като своите малки деца и те ще бъдат всички спасени с техните малки деца.",
                    "И малките им деца не се нуждаят нито от покаяние, нито от кръщение. Ето, кръщението е за покаяние, в изпълнение на заповедите, за опрощение на греховете.",
                    "Но малките деца са живи в Христа, дори от основаването на света; ако не е тъй, Бог е един пристра́стен Бог, един променящ се Бог, Който показва предпочитание, защото колко много малки деца са умрели без кръщение!",
                    "Ето защо, ако малките деца не можеха да бъдат спасени без кръщение, те трябваше да отидат във безкрайния пъкъл.",
                    "Ето, аз ти казвам, че който смята, че малките деца се нуждаят от кръщение, той е в жлъчна горчивина и е в оковите на беззаконието; защото той няма нито вяра, нито надежда, нито пък милосърдие; ето защо, ако той умре с тази мисъл, той би трябвало да слезе в пъкъла.",
                    "Защото ужасно нечестие е да мислиш, че Бог спасява едно дете поради кръщение, а друго трябва да погине, защото няма кръщение.",
                    "Горко на онези, които изопачават по този начин пътищата Господни, защото те ще погинат, освен ако не се покаят. Ето, аз говоря със смелост, имайки власт от Бога; и не се боя от това, което човек може да направи; защото съвършената любов прогонва всякакъв страх.",
                    "И аз съм изпълнен с милосърдие, което е вечна любов; затова всички деца са еднакви за мене; затова аз обичам малките деца със съвършена любов; и те са всички еднакви, и участници в спасението.",
                    "Защото знам, че Бог не е пристра́стен Бог, нито е едно изменящо се същество; но Той е неизменен от вечността до вечността.",
                    "Малките деца не могат да се покайват; затова ужасно нечестие е да отречеш чистите Божии милости за тях, защото те всички са живи в Него поради милостта Му.",
                    "И този, който казва, че малките деца се нуждаят от кръщение, отрича милостите на Христа и счита за нищо Неговото единение и силата на Неговото изкупление.",
                    "Горко на такива, защото те са заплашени от смърт, от пъкъла и от едно безкрайно мъчение. Аз казвам смело: Бог ми го заповяда. Слушайте словата ми и им обърнете внимание или те ще свидетелстват срещу вас пред съдийския престол на Христа.",
                    "Защото ето, че всички малки деца са живи в Христа, както и всички онези, които нямат закона. Защото силата на изкуплението обхваща всички онези, които нямат закон; ето защо, този, който не е осъден или този, който не е под осъждане, не може да се покае; и на такъв кръщението не дава нищо.",
                    "А е подигравка пред Бога да се отричат милостите на Христа и силата на Неговия Свети Дух и да се уповава на мъртви дела.",
                    "Ето, сине мой, това нещо не трябва да става; защото покаянието е за онези, които са под осъждане и под проклятието на един нарушен закон.",
                    "И първият плод на покаянието е кръщението; и кръщението идва чрез вяра в изпълнението на заповедите; а изпълнението на заповедите донася опрощение на греховете.",
                    "И опрощението на греховете води към кротост и смиреност на сърцето; и поради кротостта и смиреността на сърцето идва посещението на Светия Дух, Утешителят, Който изпълва с надежда и със съвършена любов, която любов чрез усърдие в молитвите устоява докато дойде краят, когато всичките светии ще живеят с Бога.",
                    "Ето, сине мой, аз ще ти пиша отново, ако не изляза скоро срещу ламанитите. Ето, гордостта на този народ или народа на нефитите потвърждава тяхното унищожение, освен ако те не се покаят.",
                    "Моли се за тях, сине мой, за да ги споходи покаянието. Но ето, боя се да не би Духът да е престанал да владее в тях; и в тази част на страната те се опитват да унищожат всяка сила и власт, идваща от Бога; и отричат Светия Дух.",
                    "И след като отхвърлиха едно такова велико знание, сине мой, те трябва скоро да погинат в изпълнението на пророчествата, които бяха изречени от пророците, както и словата на самия наш Спасител.",
                    "Сбогом, сине мой, докато не ти пиша или не те видя отново. Амин."
                ]
            },
            {
                "url": "https://www.lds.org/scriptures/bofm/moro/9?lang=bul",
                "name": "Глава 9",
                "summary": [
                    "И нефитите, и ламанитите са покварени и изродени. Те се изтезават и убиват едни други. Мормон се моли, за да може благодатта и добротата да почиват навеки върху Мороний. Около 401–421 г. от Хр."
                ],
                "verses": [
                    "Мой възлюбени сине, пиша ти отново, за да знаеш, че съм още жив; но ти пиша нещо и за онова, което ме натъжава.",
                    "Защото ето, аз имах жестока битка с ламанитите, в която ние не победихме; и Археантус падна от меч, също и Лурам, и Емрон; да, ние изгубихме голям брой от нашите най-отбрани воини.",
                    "И сега, ето, сине мой, аз се боя да не би ламанитите да унищожат този народ; защото те не се покайват и Сатана ги подтиква непрестанно към гняв един към друг.",
                    "Ето, аз непрестанно се трудя за тях; но когато им проповядвам със строгост словото Божие, те се разтреперват и се гневят срещу мене; а когато не говоря със строгост, те вкоравяват сърцата си срещу това, което казвам; ето защо, боя се да не би Духът Господен да е престанал да владее в тях.",
                    "Защото те така извънредно се гневят, че ми се струва, че нямат страх от смъртта; изгубили са любовта си един към друг и са непрестанно жадни за кръв и отмъщение.",
                    "И сега, възлюбени сине мой, въпреки тяхната ожесточеност, нека се трудим усърдно; защото ако престанем да се трудим, ще си навлечем осъждане; защото имаме да вършим работа, докато сме в тази скиния от кал, за да победим врага на всичката праведност, тъй че душите ни да почиват в царството Божие.",
                    "И сега, пиша нещо относно страданията на този народ. Защото според знанието, което получих от Аморон, ето, ламанитите имат много затворници, които взеха от кулата Сериса; и сред тях имаше мъже, жени и деца.",
                    "И те убиха мъжете и бащите на тези жени и деца; и те хранят жените с плътта на мъжете им, а децата с плътта на бащите им и им дават само малко вода.",
                    "При все това, тази ужасна мерзост на ламанитите не надминава тази на нашия народ в Мориантум. Защото ето, те плениха много от ламанитските дъщери; и след като ги лишиха от най-съкровеното и най-скъпоценното от всичко, което е целомъдрието и добродетелта,",
                    "и след като направиха това, те ги убиха по най-жесток начин, като измъчваха телата им чак до смърт; и след като направиха това, те поглъщаха плътта им като диви зверове, поради коравосърдечието си; и това го правят в знак на храброст.",
                    "О, мой възлюбени сине, как може народ, нецивилизован като този",
                    "(а само преди няколко години той беше цивилизован и възхитителен народ),",
                    "о, сине мой, как може да има подобен народ, който се наслаждава на такава мерзост,",
                    "как може да очакваме, че Бог ще спре ръката Си в отсъждане срещу нас?",
                    "Ето, сърцето ми вика: Горко на този народ! Излез на съд, о, Боже, и скрий греховете им, нечестието и мерзостите им от лицето Си!",
                    "И още, сине мой, има много вдовици с дъщерите си, които останаха в Сериса; и войската на Занефи отнесе тази част от запасите им, които ламанитите не взеха със себе си, и ги остави да се скитат, търсейки каквото и да е за храна; и по пътя много стари жени припадат и умират.",
                    "И войската, която е с мене, е слаба; и войските на ламанитите са между Сериса и мен; и всички тези, които избягаха в Аароновата войска, станаха жертва на техните ужасни зверства.",
                    "О, колко развратен е моят народ! Те са без ред и без милост! Ето, аз съм човек и притежавам само сила човешка, и не мога повече да ги карам да се подчиняват на заповедите ми.",
                    "И те са станали силни в тяхната извратеност, и те са еднакво жестоки, никого не щадят: нито стари, нито млади; и се наслаждават на всичко неправедно; и страданието на жените ни и децата ни по цялото лице на тази земя надминава всичко друго; да, език не може да разкаже, нито пък е възможно да бъде описано.",
                    "И сега, сине мой, не желая повече да живея с тази ужасна гледка. Ето, ти познаваш нечестието на този народ; ти знаеш, че те са без съвест и без всякакво чувство, и нечестието им надминава това на ламанитите.",
                    "Ето, сине мой, аз не мога да ги препоръчам на Бога от страх да не би Той да ме порази.",
                    "Но ето, сине мой, аз препоръчвам тебе на Бога и се надявам в Христа, че ще бъдеш спасен; и се моля на Бога да пощади твоя живот, за да бъдеш свидетел или на завръщането на този Негов народ при Него, или на пълното им унищожение; защото знам, че те ще погинат, освен ако не се покаят и не се върнат при Него.",
                    "И ако погинат, това ще е като яредитите и ще е поради упоритостта на сърцата им да търсят кръв и отмъщение.",
                    "И ако бъде тъй, че те погинат, ние знаем, че много от братята ни преминаха към ламанитите и че един още по-голям брой ще преминат към тях; ето защо, ако ти бъдеш пощаден, а аз погина и не те видя повече, ти напиши някои неща; но аз вярвам, че ще може да те видя скоро, защото имам да ти поверя свещени летописи.",
                    "Сине мой, бъди верен в Христа; и дано нещата, които написах, не те натъжат и не те доведат до смърт; но дано Христос те издигне и дано Неговите страдания и Неговата смърт, и явяването Му в тяло на нашите бащи, и Неговата милост, и дълготърпението Му, и надеждата за славата Му и за вечен живот да почиват в твоето съзнание навеки.",
                    "И дано бъде и пребъде с теб навеки благодатта на Бога-Отец, чийто престол е горе в небесата, и тази на нашия Господ Исус Христос, Който е седнал от дясната страна на силата Му, докато всички неща не Му станат подчинени. Амин."
                ]
            },
            {
                "url": "https://www.lds.org/scriptures/bofm/moro/10?lang=bul",
                "name": "Глава 10",
                "summary": [
                    "Свидетелството за Книгата на Мормон идва чрез силата на Светия Дух. Даровете на Духа са раздадени на верните. Духовните дарби винаги придружават вярата. Словата на Мороний говорят от пръстта. Елате в Христа, станете съвършени в Него и осветете душите си. Около 421 г. от Хр."
                ],
                "verses": [
                    "Сега, аз, Мороний, пиша нещо от това, което ми изглежда добро; и аз пиша за моите братя ламанитите; и бих желал да знаят, че се изминаха повече от четиристотин и двадесет години, откакто бе дадено знамението за пришествието на Христа.",
                    "И ще запечатвам тези летописи, след като ви кажа няколко слова чрез увещание.",
                    "Ето, бих ви увещавал, че когато четете тези неща, ако е мъдрост Божия да ги прочетете, да си спомните колко милостив е бил Господ към чедата човешки от сътворението на Адам чак до времето, когато ще получите тези неща и ще размислите върху тях в сърцата си.",
                    "И когато получите тези неща, аз бих ви увещавал да попитате Бога Вечния Отец в името на Христа дали тези неща са истинни; и ако попитате с искрено сърце, с истинско намерение и вярвайки в Христа, Той ще ви изяви истината за тях чрез силата на Светия Дух.",
                    "И чрез силата на Светия Дух вие можете да узнаете истината за всичко.",
                    "И всичко, което е добро, е също праведно и истинно; ето защо, нищо, което е добро, не отрича Христа, а признава, че Той е.",
                    "И чрез силата на Светия Дух вие можете да узнаете, че Той е; и ето защо, аз бих ви увещавал да не отричате силата Божия; защото Той действа чрез сила според вярата на чедата човешки по един и същи начин — днес и утре, и навеки.",
                    "И още аз ви увещавам, братя мои, да не отричате дарбите Божии, защото те са много; и те идват от същия Бог. Има различни начини, по които тези дарби се дават; но това е тъкмо същият Бог, Който действа всеобхватно; и те са дадени на човеците чрез проявите на Духа Божий, за да са им от полза.",
                    "Защото ето, на един е дадено чрез Духа Божий да може да поучава за словото на мъдростта;",
                    "и на друг — чрез същия Дух, да може да поучава за словото на знанието;",
                    "и на друг — извънредно голяма вяра; а на друг — дарбите за изцеление чрез Същия Дух;",
                    "и още на друг — да може да извършва велики чудеса;",
                    "и още на друг — да може да пророкува относно всички неща;",
                    "и още на друг — да вижда ангели и духове, които служат;",
                    "и още на друг — всички видове реч;",
                    "и още на друг — тълкуванието на езици и на различни видове реч.",
                    "И всички тези дарби идват чрез Духа на Христа; и те идват при всеки човек поотделно, според както Той желае.",
                    "И аз бих ви увещавал, възлюбени мои братя, да си спомните, че всяка добра дарба идва от Христа.",
                    "И аз бих ви увещавал, възлюбени мои братя, да си спомните, че Той е същият вчера, днес и навеки, и че всички тези дарби, за които говорих, са духовни; и те никога няма да бъдат премахнати, чак докато свят светува, освен ако това не стане поради неверие на чедата човешки.",
                    "Ето защо, трябва да има вяра; и ако трябва да има вяра, трябва да има също и надежда; и ако трябва да има надежда, трябва да има също и милосърдие.",
                    "И ако нямате милосърдие, вие не можете по никакъв начин да бъдете спасени в царството Божие; нито пък можете да бъдете спасени в царството Божие, ако нямате вяра или ако нямате надежда.",
                    "И ако нямате надежда, вие трябва задължително да сте в отчаяние; а отчаянието идва поради беззаконието.",
                    "И Христос наистина каза на бащите ни: Ако имате вяра, ще можете да вършите всичко, което Ми е угодно.",
                    "И сега, говоря на всичките земни краища: Ако дойде ден силата и дарбите Божии да бъдат премахнати от сред вас, това ще стане поради неверие.",
                    "И горко на чедата човешки, ако това стане; защото няма да има никой между вас, който да върши добро, нито един. Понеже, ако има и един между вас, който да върши добро, той ще действа чрез силата и дарбите Божии.",
                    "И горко на онези, които премахнат тези неща и умрат, защото те умират в греховете си и не могат да бъдат спасени в царството Божие; и казвам това според словата на Христа; и аз не лъжа.",
                    "И увещавам ви да запомните всичко това; защото бързо идва времето, когато ще узнаете, че не лъжа, защото ще ме видите пред Бога по време на съда; и Господ ще ви каже: Не ви ли провъзгласих Моите слова, които бяха написани от този човек като някой, който ви призовава от мъртвите; да, тъкмо като някой, който говори от пръстта?",
                    "Аз провъзгласявам тези неща в изпълнението на пророчествата. И ето, те ще излязат от устата на Вечния Бог; и Неговото слово ще се предава от поколение на поколение.",
                    "И Бог ще ви покаже, че онова, което написах, е истинно.",
                    "И още аз бих ви увещавал да дойдете в Христа и да се хванете за всяка добра дарба, и да не докосвате злата дарба, нито нечистото нещо.",
                    "Събуди се и стани от праха, о, Ерусалиме; да, и облечи хубавите си одежди, о, дъще Сионова; и укрепи коловете си, и разшири пределите си навеки, за да не бъдеш повече обърквана, та заветите, които Вечният Отец направи с тебе, о, доме Израилев, да може да бъдат изпълнени.",
                    "Да, елате в Христа и станете съвършени в Него, и отречете се от всякакво безбожие; и ако се отречете от всякакво безбожие и заобичате Бога с цялата си мощ, ум и сила, тогава Неговата благодат е достатъчна за вас и вие ще може да бъдете съвършени в Христа чрез Неговата благодат; и ако чрез благодатта Божия сте съвършени в Христа, вие не можете по никакъв начин да отречете силата Божия.",
                    "И още, ако чрез благодатта Божия сте съвършени в Христа и не отричате Неговата сила, тогава вие сте осветени в Христа чрез благодатта Божия, чрез проливането на кръвта на Христа, която е в завета на Отца за опрощение на греховете ви, за да станете свети и неопетнени.",
                    "И сега, аз казвам на всички сбогом. Скоро ще отида да почивам в рая Божий, докато моят дух и тяло не бъдат събрани отново и не бъда доведен тържествуващ през въздуха, за да ви посрещна пред приятния съд на Великия Иехова, Вечния Съдия на живи и на мъртви. Амин.",
                    "Край"
                ]
            }
        ],
        "summary": [],
        "text": null
    }
]