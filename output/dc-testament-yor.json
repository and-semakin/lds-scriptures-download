{
    "title": "Ẹ̀kọ́ àti àwọn Májẹ̀mú",
    "uri": "/study/scriptures/dc-testament",
    "structure": [
        {
            "type": "content",
            "title": "Ojú Ewé Àkòrí",
            "uri": "/study/scriptures/dc-testament/title-page"
        },
        {
            "type": "content",
            "title": "Ọ̀rọ̀ Ìṣaájú",
            "uri": "/study/scriptures/dc-testament/introduction"
        },
        {
            "type": "section",
            "title": "Àwọn Ìpín",
            "entries": [
                {
                    "type": "content",
                    "title": "Ẹ̀kọ́ àti àwọn Májẹ̀mú 1",
                    "uri": "/study/scriptures/dc-testament/dc/1"
                },
                {
                    "type": "content",
                    "title": "Ẹ̀kọ́ àti àwọn Májẹ̀mú 2",
                    "uri": "/study/scriptures/dc-testament/dc/2"
                },
                {
                    "type": "content",
                    "title": "Ẹ̀kọ́ àti àwọn Májẹ̀mú 3",
                    "uri": "/study/scriptures/dc-testament/dc/3"
                },
                {
                    "type": "content",
                    "title": "Ẹ̀kọ́ àti àwọn Májẹ̀mú 4",
                    "uri": "/study/scriptures/dc-testament/dc/4"
                },
                {
                    "type": "content",
                    "title": "Ẹ̀kọ́ àti àwọn Májẹ̀mú 5",
                    "uri": "/study/scriptures/dc-testament/dc/5"
                },
                {
                    "type": "content",
                    "title": "Ẹ̀kọ́ àti àwọn Májẹ̀mú 6",
                    "uri": "/study/scriptures/dc-testament/dc/6"
                },
                {
                    "type": "content",
                    "title": "Ẹ̀kọ́ àti àwọn Májẹ̀mú 7",
                    "uri": "/study/scriptures/dc-testament/dc/7"
                },
                {
                    "type": "content",
                    "title": "Ẹ̀kọ́ àti àwọn Májẹ̀mú 8",
                    "uri": "/study/scriptures/dc-testament/dc/8"
                },
                {
                    "type": "content",
                    "title": "Ẹ̀kọ́ àti àwọn Májẹ̀mú 9",
                    "uri": "/study/scriptures/dc-testament/dc/9"
                },
                {
                    "type": "content",
                    "title": "Ẹ̀kọ́ àti àwọn Májẹ̀mú 10",
                    "uri": "/study/scriptures/dc-testament/dc/10"
                },
                {
                    "type": "content",
                    "title": "Ẹ̀kọ́ àti àwọn Májẹ̀mú 11",
                    "uri": "/study/scriptures/dc-testament/dc/11"
                },
                {
                    "type": "content",
                    "title": "Ẹ̀kọ́ àti àwọn Májẹ̀mú 12",
                    "uri": "/study/scriptures/dc-testament/dc/12"
                },
                {
                    "type": "content",
                    "title": "Ẹ̀kọ́ àti àwọn Májẹ̀mú 13",
                    "uri": "/study/scriptures/dc-testament/dc/13"
                },
                {
                    "type": "content",
                    "title": "Ẹ̀kọ́ àti àwọn Májẹ̀mú 14",
                    "uri": "/study/scriptures/dc-testament/dc/14"
                },
                {
                    "type": "content",
                    "title": "Ẹ̀kọ́ àti àwọn Májẹ̀mú 15",
                    "uri": "/study/scriptures/dc-testament/dc/15"
                },
                {
                    "type": "content",
                    "title": "Ẹ̀kọ́ àti àwọn Májẹ̀mú 16",
                    "uri": "/study/scriptures/dc-testament/dc/16"
                },
                {
                    "type": "content",
                    "title": "Ẹ̀kọ́ àti àwọn Májẹ̀mú 17",
                    "uri": "/study/scriptures/dc-testament/dc/17"
                },
                {
                    "type": "content",
                    "title": "Ẹ̀kọ́ àti àwọn Májẹ̀mú 18",
                    "uri": "/study/scriptures/dc-testament/dc/18"
                },
                {
                    "type": "content",
                    "title": "Ẹ̀kọ́ àti àwọn Májẹ̀mú 19",
                    "uri": "/study/scriptures/dc-testament/dc/19"
                },
                {
                    "type": "content",
                    "title": "Ẹ̀kọ́ àti àwọn Májẹ̀mú 20",
                    "uri": "/study/scriptures/dc-testament/dc/20"
                },
                {
                    "type": "content",
                    "title": "Ẹ̀kọ́ àti àwọn Májẹ̀mú 21",
                    "uri": "/study/scriptures/dc-testament/dc/21"
                },
                {
                    "type": "content",
                    "title": "Ẹ̀kọ́ àti àwọn Májẹ̀mú 22",
                    "uri": "/study/scriptures/dc-testament/dc/22"
                },
                {
                    "type": "content",
                    "title": "Ẹ̀kọ́ àti àwọn Májẹ̀mú 23",
                    "uri": "/study/scriptures/dc-testament/dc/23"
                },
                {
                    "type": "content",
                    "title": "Ẹ̀kọ́ àti àwọn Májẹ̀mú 24",
                    "uri": "/study/scriptures/dc-testament/dc/24"
                },
                {
                    "type": "content",
                    "title": "Ẹ̀kọ́ àti àwọn Májẹ̀mú 25",
                    "uri": "/study/scriptures/dc-testament/dc/25"
                },
                {
                    "type": "content",
                    "title": "Ẹ̀kọ́ àti àwọn Májẹ̀mú 26",
                    "uri": "/study/scriptures/dc-testament/dc/26"
                },
                {
                    "type": "content",
                    "title": "Ẹ̀kọ́ àti àwọn Májẹ̀mú 27",
                    "uri": "/study/scriptures/dc-testament/dc/27"
                },
                {
                    "type": "content",
                    "title": "Ẹ̀kọ́ àti àwọn Májẹ̀mú 28",
                    "uri": "/study/scriptures/dc-testament/dc/28"
                },
                {
                    "type": "content",
                    "title": "Ẹ̀kọ́ àti àwọn Májẹ̀mú 29",
                    "uri": "/study/scriptures/dc-testament/dc/29"
                },
                {
                    "type": "content",
                    "title": "Ẹ̀kọ́ àti àwọn Májẹ̀mú 30",
                    "uri": "/study/scriptures/dc-testament/dc/30"
                },
                {
                    "type": "content",
                    "title": "Ẹ̀kọ́ àti àwọn Májẹ̀mú 31",
                    "uri": "/study/scriptures/dc-testament/dc/31"
                },
                {
                    "type": "content",
                    "title": "Ẹ̀kọ́ àti àwọn Májẹ̀mú 32",
                    "uri": "/study/scriptures/dc-testament/dc/32"
                },
                {
                    "type": "content",
                    "title": "Ẹ̀kọ́ àti àwọn Májẹ̀mú 33",
                    "uri": "/study/scriptures/dc-testament/dc/33"
                },
                {
                    "type": "content",
                    "title": "Ẹ̀kọ́ àti àwọn Májẹ̀mú 34",
                    "uri": "/study/scriptures/dc-testament/dc/34"
                },
                {
                    "type": "content",
                    "title": "Ẹ̀kọ́ àti àwọn Májẹ̀mú 35",
                    "uri": "/study/scriptures/dc-testament/dc/35"
                },
                {
                    "type": "content",
                    "title": "Ẹ̀kọ́ àti àwọn Májẹ̀mú 36",
                    "uri": "/study/scriptures/dc-testament/dc/36"
                },
                {
                    "type": "content",
                    "title": "Ẹ̀kọ́ àti àwọn Májẹ̀mú 37",
                    "uri": "/study/scriptures/dc-testament/dc/37"
                },
                {
                    "type": "content",
                    "title": "Ẹ̀kọ́ àti àwọn Májẹ̀mú 38",
                    "uri": "/study/scriptures/dc-testament/dc/38"
                },
                {
                    "type": "content",
                    "title": "Ẹ̀kọ́ àti àwọn Májẹ̀mú 39",
                    "uri": "/study/scriptures/dc-testament/dc/39"
                },
                {
                    "type": "content",
                    "title": "Ẹ̀kọ́ àti àwọn Májẹ̀mú 40",
                    "uri": "/study/scriptures/dc-testament/dc/40"
                },
                {
                    "type": "content",
                    "title": "Ẹ̀kọ́ àti àwọn Májẹ̀mú 41",
                    "uri": "/study/scriptures/dc-testament/dc/41"
                },
                {
                    "type": "content",
                    "title": "Ẹ̀kọ́ àti àwọn Májẹ̀mú 42",
                    "uri": "/study/scriptures/dc-testament/dc/42"
                }
            ]
        }
    ],
    "contents": {
        "/study/scriptures/dc-testament/title-page": {
            "uri": "/study/scriptures/dc-testament/title-page",
            "title": "Ojú Ewé Àkòrí",
            "data_type": "chapter",
            "book_title": "Ẹ̀kọ́ àti àwọn Májẹ̀mú ti Ìjọ Jésù Krístì ti àwọn Ènìyàn Mímọ́ Ọjọ́-ìkẹ̀hìn",
            "subtitle": [
                "Tí ó ní àwọn Ìfihàn tí a Fifún Joseph Smith, Wòlíì náà Pẹ̀lú àwọn Àfikún láti ọwọ́ àwọn Àtẹ̀lé Rẹ̀ Nínú Àjọ Ààrẹ ti Ìjọ náà"
            ],
            "text": [
                "A tẹ̀ ẹ́ láti ọwọ́ Íjọ Jésù Krístì ti Àwọn Ènìyàn Mímọ́ Ọjọ́-Ìkẹhìn",
                "ìlú-nlá Salt Lake, Utah, ilẹ̀ Amẹ́ríkà",
                "© 2013 by Intellectual Reserve, Inc. All rights reserved. Source: 2015/03/24"
            ]
        },
        "/study/scriptures/dc-testament/introduction": {
            "uri": "/study/scriptures/dc-testament/introduction",
            "title": "Ọ̀rọ̀ Ìṣaájú",
            "data_type": "chapter",
            "book_title": "Ọ̀rọ̀ Ìṣaájú",
            "text": [
                "Ẹ̀kọ́ àti àwọn Májẹ̀mú ni àkójọpọ̀ àwọn ìfihàn àtọ̀runwá àti àwọn ìkéde tí ó ní ìmísí ti a fúnni fún ìdásílẹ̀ àti ìlànà ti ìjọba Ọlọ́run lórí ilẹ̀ ayé ní àwọn ọjọ́ tí ó kẹ́hìn. Bí ó tilẹ̀ rí bẹ́ẹ̀ púpọ̀ nínú àwọn ìpín náà jẹ́ àwọn tí a darí wọn sí àwọn ọmọ Ìjọ Jésù Krístì ti Àwọn Ènìyàn mímọ́ Ọjọ́-ìkẹ̀hìn, àwọn ọ̀rọ̀ ìfiránṣẹ́, àwọn ìkìlọ̀, àti àwọn ìyànjú tí ó wà fún ire gbogbo aráyé ó sì jẹ́ ìpè sí gbogbo ènìyàn níbi gbogbo láti gbọ́ ohùn Olúwa Jésù Krístì, tí ó nsọ̀rọ̀ sí wọn fún wíwà ní àlàáfíà ti ara àti ìgbàlà ayérayé wọn.",
                "Púpọ̀jùlọ nínú àwọn ìfihàn náà nínú ìkójọpọ̀ yìí ni a gbà nípasẹ̀ Joseph Smith Kékeré, tí ó jẹ́ wòlíì àkọ́kọ́ àti ààrẹ Ìjọ Jésù Krístì ti àwọn Ènìyàn Mímọ́ Ọjọ́-ìkẹhìn. Àwọn míràn jẹ́ èyí tí ó jade nípasẹ̀ díẹ̀ nínú àwọn àtẹ̀lé rẹ̀ nínú Àjọ Ààrẹ (wo àwọn àkọlé sí Ẹ&M 135, 136, àti 138, àti àwọn Ìkéde Lábẹ́ Àṣẹ 1 àti 2).",
                "Ìwé Ẹ̀kọ́ àti àwọn Májẹ̀mú jẹ́ ọ̀kan nínú àwọn idíwọ̀n iṣẹ́ Ìjọ ní àpapọ̀ pẹ̀lú Bíbélì Mímọ́, Ìwé ti Mọ́mọ́nì, àti Péálì Olówó Iyebíye. Bí ó tilẹ̀ rí bẹ́ẹ̀, Ẹ̀kọ́ àti àwọn Májẹ̀mú jẹ́ àrà ọ̀tọ̀ nítorítí kìí ṣe ìtumọ̀ àwọn ìwé àtijọ́, ṣùgbọ́n orírun rẹ̀ jẹ́ ti òde òní a sì fifúnni láti ọwọ́ Ọlọ́run nípasẹ̀ àwọn àsàyàn wòlíì Rẹ̀ fún ìmúpadàbọ̀-sípò iṣẹ́ mímọ́ Rẹ̀ àti ìgbékalẹ̀ ìjọba Ọlọ́run lórí ilẹ̀ ayé ní àwọn ọjọ́ wọ̀nyìí. Nínú àwọn ìfihàn náà, a ngbọ́ ohùn jẹ́jẹ́ ṣùgbọ́n dídúró ṣinṣin ti Olúwa Jésù Krístì, tí ó nsọ̀rọ̀ lákọ̀tun ní ìgbà kíkún ti àwọn àkókò; àti iṣẹ́ tí a ti bẹ̀rẹ̀ níhĩnyí jẹ́ ìmúrasílẹ̀ fún Bíbọ̀ Rẹ̀ Ẹ̀kejì, ní ìmúṣẹ àti ìbámu pẹ̀lú àwọn ọ̀rọ̀ ti gbogbo àwọn wòlíì mímọ́ láti ìgbà tí ayé ti bẹ̀rẹ̀.",
                "Joseph Smith Kékeré ni a bí ní 23 Oṣù Kejìlá, 1805, ní Sharon, Agbègbè Windsor, Vermont. Ní ìbẹ̀rẹ̀ ìgbé ayé rẹ̀, ó ṣípòpadà pẹ̀lú ẹbí rẹ̀ lọ sí Manchester ọjọ́ òní, ní ìwọ̀ oòrùn New York. Ó jẹ́ pé ìgbàtí ó ngbé níbẹ̀ ní ìgbà ìrúwé 1820, nígbàtí ó jẹ́ ẹni ọdún mẹ́rìnlá ní ọjọ́ orí, ni ó ní ìrírí ìran rẹ̀ àkọ́kọ́, nínú èyítí Ọlọ́run, Bàbá Ayérayé, àti Ọmọ Rẹ̀ Jésù Krístì bẹ̀ẹ́ wò fúnra wọn. A sọ fún un nínú ìran yìí pé Ìjọ òtítọ́ ti Jésù Krístì tí a ti gbékalẹ̀ ní àwọn ìgbà Májẹ̀mú Titun, àti tí ó ti ṣe àbójútó ẹ̀kúnrẹrẹ́ ìhìnrere náà, kò sí lórí ilẹ̀ ayé mọ́. Àwọn ìṣípayá àtọ̀runwá míràn tẹ̀lé e nínú èyítí a ti kọ́ ọ láti ọwọ́ ọ̀pọ̀lọpọ̀ àwọn ángẹ́lì; a fi hàn sí i pé Ọlọ́run ní iṣẹ́ pàtàkì fún un láti ṣe lórí ilẹ̀ ayé àti pé nípasẹ̀ rẹ̀ ni a ó mú Ìjọ Jésù Krístì padàbọ̀ sípò sí orí ilẹ̀ ayé.",
                "Bí àkókò ṣe nlọ, Joseph Smith ni a mú kí ó ṣeéṣe fún nípasẹ̀ ìranlọ́wọ́ àtọ̀runwá láti túmọ̀ àti láti ṣe àtẹ̀jáde Ìwé ti Mọ́mọ́nì. Ní àkókò yìí kannáà òun àti Olíver Cowdery ni a yàn sí Oyè-àlùfáà ti Áarónì láti ọwọ́ Jòhánnù Onítẹ̀bọmi nínú Oṣù Karũn 1829 (wo Ẹ&M 13), àti ní kété lẹ́hìnnáà a yàn wọ́n sí Oyè-àlùfáà ti Melkisédekì láti ọwọ́ àwọn Àpóstélì ìgbàanì Petérù, Jamesì, àti Jòhánnù (wo Ẹ&M 27:12). Àwọn jíjẹ-oyè-àlùfáà mĩràn tẹ̀lé e nínú èyítí àwọn kọ́kọ́rọ́ oyè àlùfáà ti di fífúnni láti ọwọ́ Mósè, Èlíjà, Élíásì, àti ọ̀pọ̀lọpọ̀ àwọn wòlíì ìgbàanì (wo Ẹ&M 110; 128:18, 21). Àwọn jíjẹ-oyè-àlùfáà wọ̀nyìí jẹ́, ni tòótọ́, ìmúpadàbọ̀-sípò àṣẹ àtọ̀runwá fún ènìyàn lórí ilẹ̀ ayé. Ní 6 Oṣù Kẹrin 1830, lábẹ ìdarí láti ọ̀run wá, Wòlíì Joseph Smith ṣe ètò Ìjọ náà, báyìí sì ni Ìjọ òtítọ́ Jésù Krístì bẹ̀rẹ̀ sí ṣiṣẹ́ lẹ́ẹ̀kan síi bíi àgbékalẹ̀ kan láàrin àwọn ènìyàn, pẹ̀lú àṣẹ láti kọ́ni ní ẹ̀kọ́ ìhìnrere àti láti ṣe àbójútó àwọn ìlànà ìgbàlà. (Wo Ẹ&M 20 àti Péálì Olówó Iyebíye, Joseph Smith—History 1.)",
                "Àwọn ìfihàn mímọ́ wọ̀nyí ni a gbà ní ìdáhùn sí àdúrà, ní àwọn àkókò àìní, wọ́n sì jade wá láti inú àwọn ìṣẹ̀lẹ̀ tòótọ́ ní ìgbé ayé àwọn ènìyàn gidi. Wòlíì náà àti àwọn akẹgbẹ́ rẹ̀ wá ìtọ́ni àtọ̀runwá, àwọn ìfihàn wọ̀nyí sì jẹ́ ẹ̀rí pé wọ́n rí i gbà. Nínú àwọn ìfihàn náà a nrí ìmúpadàbọ̀-sípò àti ìfarahàn ìhìnrere Jésù Krístì àti gbígbà wọlé ti ẹ̀kúnrẹ́rẹ́ àwọn àkókò. Ṣíṣípòpadà Ìjọ lọ sí ìhà ìwọ̀ oòrùn láti New York àti Pennsylvania sí Ohio, sí Missouri, sí Illinois, àti ní ìkẹ̀hìn sí Great Basin ti ìwọ̀ oòrùn Amẹ́ríkà àti àwọn ìgbìyànjú tí ó ní agbára ti àwọn Ènìyàn Mímọ́ ní gbígbìdánwò láti kọ́ Síónì sí orí ilẹ̀ ayé ní àwọn àkókò òde òní ni a fi hàn bákannáà nínú àwọn ìfihàn wọ̀nyí.",
                "Púpọ̀ nínú àwọn ìpín ìbẹ́rẹ̀ ní í ṣe pẹ̀lú àwọn ọ̀rọ̀ nípa ìyírọ̀padà àti ṣíṣe àtẹ̀jade Ìwé ti Mọ́mọ́nì (wo àwọn ìpín 3, 5, 10, 17, àti 19). Àwọn ìpín díẹ̀ lẹ́hìnnáà ṣe àfihàn iṣẹ́ Wòlíì Joseph Smith ní síṣe ìyírọ̀padà Bíbélì pẹ̀lú ìmísí, láàrin ìgbà tí ọ̀pọ̀lọpọ̀ àwọn ìpín pàtàkì ti ìpìlẹ̀ ẹ̀kọ́ jẹ́ gbígbà (wò, fún àpẹrẹ, àwọn ìpín 37, 45, 73, 76, 77, 86, 91, àti 132, ọ̀kọ̀ọ̀kan èyítí ó ní ìbáṣepọ̀ tààrà pẹ̀lú ìyírọ̀padà Bíbélì).",
                "Nínú àwọn ìfihàn náà, àwọn ẹ̀kọ́ ìhìnrere ni a gbé kalẹ̀ pẹ̀lú àwọn àlàyé nípa irú àwọn ọ̀rọ̀ ìpìlẹ̀ bí ìwà ọ̀run ti Ọlọ́run Olórí, orírun ènìyàn, jíjẹ́ òdodo Sátánì, èrèdí ara ikú, ṣíṣe dandan ìgbọ́ràn, ìdí fún ironúpìwàdà, àwọn iṣẹ́ ṣíṣe ti Ẹ̀mí Mímọ́, àwọn ìlànà àti ìṣesí tí wọ́n jẹ mọ́ ìgbàlà, àyànmọ́ ilẹ̀ ayé, àwọn ipò ènìyàn ní ọjọ́ iwájú lẹ́hìn Àjínde àti Ìdájọ́, jíjẹ́ ayérayé ìbáṣepọ̀ ìgbéyàwó, àti àdánída jíjẹ́ ayérayé ti ẹbí. Bẹ́ẹ̀ gẹ́gẹ́, ìfarahàn díẹ̀díẹ̀ ti ètò iṣẹ́ àbójútó Ìjọ ni a fihàn pẹ̀lú pípè àwọn bíṣọ́pù, Àjọ Ààrẹ Ìkínní, Ìgbìmọ̀ ti àwọn Méjìlá, àti ti Àádọ́rin àti ìgbékalẹ̀ àwọn ipò iṣẹ́ ìdarí àti àwọn ìyejú mĩràn. Lákotan, ẹ̀rí tí a fifúnni nípa Jésù Krístì—ìwà ọ̀run Rẹ̀, ọlá nlá Rẹ̀, pípé Rẹ̀, ìfẹ́ Rẹ̀, àti agbára ìrànipadà Rẹ̀—mú kí ìwé yìí níye lórí púpọ̀ sí ìran ènìyàn ó sì “níye lórí sí Ìjọ bíi àwọn ọrọ̀ ti gbogbo Ilẹ̀ Ayé” (wo àkọlé sí Ẹ&M 70).",
                "Àwọn ìfihàn náà jẹ kíkọsílẹ̀ ní ojúlówó láti ọwọ́ àwọn akọ̀wé Joseph Smith, àwọn ọmọ Ìjọ sì fi tọkàntọkàn pín àwọn ẹ̀dà àfọwọ́kọ pẹ̀lú ara wọn. Láti ṣe ẹ̀dá àkọsílẹ̀ tí yío pẹ́ títí síi, láìpẹ́ àwọn àkọ̀wé ṣe ẹ̀dà àwọn ìfihàn wọ̀nyí sí inú àwọn ìwé àkọsílẹ̀ àfọwọ́kọ, èyítí àwọn olùdarí Ìjọ lò ní ṣíṣe ìpalẹ̀mọ́ àwọn ìfihàn náà lati jẹ́ títẹ̀. Joseph Smith àti àwọn Ènìyàn Mímọ́ ìbẹ́rẹ̀ wo àwọn ìfihàn náà bí wọ́n ṣe wo Ìjọ: ní jíjẹ́ alààyè, níní ipá, tí ó sì le jẹ́ títúnṣe pẹ̀lú àfikún ìfihàn. Bákannáà wọ́n dáamọ̀ pé ó ṣeéṣe kí àwọn àṣìṣe àìtinúwá ti ṣẹlẹ̀ nípasẹ̀ ìgbésẹ̀ ti ṣíṣe ẹ̀dà àwọn ìfihàn náà ati ṣíṣe ìpalẹ̀mọ́ wọn fún títẹ̀jáde. Nípa báyìí, ìpàdé àpapọ̀ kan ti Ijọ́ pe Joseph Smith ní 1831 láti “ṣe àtúnṣe àwọn àṣìṣe tàbí àìdára èyítí òun le ti ṣe àwárí nípa Ẹ̀mí Mímọ́.”",
                "Lẹ́hìn tí àwọn ìfihàn náà ti di gbígbéyẹ̀wò ati títúnṣe, àwọn ọmọ Ìjọ ní Missouri bẹ̀rẹ̀ sí títẹ ìwé kan tí wọ́n pe àkọlé rẹ̀ ní A Book of Commandments for the Government of the Church of Christ, (Ìwé Àwọn Òfin fún ìṣèjọba ti Ìjọ Krístì), èyítí ó ní ọ̀pọ̀lọpọ̀ àwọn ìfihàn ìbẹ̀rẹ̀ ti Wòlíì nínú. Bí ó tilẹ̀ rí bẹ́ẹ̀, ìgbìdánwò àkọ́kọ́ yìí láti tẹ̀ àwọn ìfihàn náà parí, nígbàtí àwọn jàndùkú èrò kan ba ilé iṣẹ́ ìtẹ̀wé ti Àwọn Ènìyàn Mímọ́ jẹ́ ní Jackson County ní 20 Oṣù Keje, 1833.",
                "Ní gbígbọ́ nípa ìparun ilé iṣẹ́ ìtẹ̀wé ti Missouri, Joseph Smith àti àwọn olùdarí Ìjọ mìíràn bẹ̀rẹ̀ àwọn ìpalẹ̀mọ́ láti tẹ àwọn ìfihàn náà ní Kirtland, Ohio. Lẹ́ẹ̀kansíi láti ṣe àtúnṣe àwọn àṣìṣe, ṣe àfọ̀mọ́ àwọn ọ̀rọ̀, àti ṣe ìdámọ̀ àwọn ìdàgbàsókè nínú ẹ̀kọ́ àti ìgbékalẹ̀ Ìjọ, Joseph Smith mójútó yíyẹ̀wò ọ̀rọ̀ inú àwọn ìfihàn kan láti palẹ̀ wọn mọ́ fún títẹ̀jáde ní 1835 bíi Doctrine and Covenants of the Church of the Latter Day Saints. (Ẹ̀kọ́ àti àwọn Májẹ̀mú ti Ìjọ Àwọn Ènìyàn Mímọ́ Ọjọ́ Ìkẹhìn). Joseph Smith fi àṣẹ sí àtúntẹ̀ míràn ti Ẹ̀kọ́ àti àwọn Májẹ̀mú, èyítí ó jẹ́ títẹ̀jáde ní oṣù díẹ̀ péré lẹhìn ikú ajẹ́rìíkú ti Wòlíì ní 1844.",
                "Àwọn Ènìyàn Mímọ́ Ọjọ́-ìkẹhìn ti ìbẹ̀rẹ̀ mọ rírì àwọn ìfihàn náà wọ́n sì rí wọn bíi àwọn ọ̀rọ̀ àfiránṣẹ́ láti ọ̀dọ̀ Ọlọ́run. Ní àkókò kan nígbàtí 1831 nparí lọ, onírúurú àwọn alàgbà Ìjọ fi tọ̀wọ̀tọ̀wọ̀ jẹ́rìí pé Olúwa ti jẹ́ ẹ̀rí sí ọkàn wọn nípa òtítọ́ àwọn ìfihàn náà. Ẹ̀rí yìí ni a tẹ̀ jáde nínú àtúntẹ̀ ti 1835 ti Ẹ̀kọ́ ati àwọn Májẹ̀mú bíi ẹ̀rí kíkọ ti àwọn Àpóstélì Méjìlá:",
                "Ẹ̀rí náà ti àwọn Ẹlérìí sí Ìwé àwọn Òfin Olúwa, èyítí Ó fifún Ìjọ Rẹ̀ nípasẹ̀ Joseph Smith Kékeré, ẹnití a yàn nípasẹ̀ ohùn Ìjọ fún èrò yìí:",
                "Àwa, nítorínáà, ní ìfẹ́ láti jẹ́rìí sí gbogbo aráyé, sí olúkúlùkù èdá lórí ilẹ̀ ayé, pé Olúwa ti jẹ́rìí sí ọkàn wa, nípasẹ̀ Ẹ̀mí Mímọ́ tí a tú sí orí wa, pé àwọn òfin wọ̀nyí jẹ́ fífi fúnni nípa ìmísí Ọlọ́run, àti tí ó ní èrè fún gbogbo ènìyàn wọ́n sì jẹ́ òtítọ́ gan an.",
                "Awa fi ẹ̀rí yìí fún ayé, pẹ̀lú Olúwa bíi olùrànlọ́wọ́ wa; ó sì jẹ́ pé nípasẹ̀ ore ọ̀fẹ́ Ọlọ́run Bàbá, àti Ọmọ Rẹ̀, Jésù Krístì, ni a fún wa ní ààyè láti ní ànfàní ti jíjẹ́rìí yìí sí ayé, nínú èyítí awa yọ̀ lọ́pọ̀lọpọ̀, ní gbigbàdúrà sí Olúwa nígbà gbogbo pé kí àwọn ọmọ ènìyàn ó lè jẹ ànfàní nípa rẹ̀.",
                "Orúkọ àwọn Méjìlá náà ni:",
                "Thomas B. Marsh",
                "David W. Patten",
                "Brigham Young",
                "Heber C. Kimball",
                "Orson Hyde",
                "William. E. McLellin",
                "Parley P. Pratt",
                "Luke S. Johnson",
                "William Smith",
                "Orson Pratt",
                "John F. Boynton",
                "Lyman E. Johnson",
                "Nínú àwọn àtúntẹ̀ tẹ̀lé-n-tẹ̀lé lẹ́hìnwá ti Ẹ̀kọ́ àti àwọn Májẹ̀mú, àwọn àfikún ìfihàn tàbí àwọn ohun àkọsílẹ̀ míràn ni a ti fi kún un, bí a ṣe gbà wọ́n àti bí a ṣe tẹ́wọ́gbà wọ́n nipa àwọn ìpéjọpọ̀ tàbí àwọn ìpàdé àpéjọpọ̀ ti Ìjọ tí ó ní àṣẹ. Àtúntẹ̀ ti 1876, tí a pèsè lati ọwọ́ Àlàgbà Orson Pratt ní abẹ́ ìdarí Brigham Young, ṣe ètò àwọn ìfihàn náà ní ìbámu sí àkójọ àwọn ìṣẹ̀lẹ̀ lẹ́sẹẹsẹ ó sì mú àwọn àkọlé titun wá pẹ̀lú àwọn ọ̀rọ̀ ìṣaájú onítàn.",
                "Bẹ̀rẹ̀ pẹ̀lú àtẹ̀jáde ti Ọdún 1835, àwọn ẹ̀kọ́ méje tẹ̀lé-n-tẹ̀lé nípa ìmọ̀ ẹ̀sìn wà nínú rẹ̀ bákannáà; ìwọ̀nyí ni a fún ní àkòrí Lectures on Faith (Ìdánilẹ́kọ̃ lórí Ìgbàgbọ́). Ìwọ̀nyí ni a ti pèsè fún lílò ní Ilé Ẹ̀kọ́ àwọn Wòlíì ní Kirtland, Ohio, láti 1834 sí 1835. Bí ó tilẹ̀ jẹ́ pé ó jẹ́ ànfàní fún ẹ̀kọ́ àti ìtọ́sọ́nà, àwọn ìdánilẹ́kọ̃ wọ̀nyí ni a ti yọ kúrò nínú Ẹ̀kọ́ àti àwọn Májẹ̀mú láti àtẹ̀jáde 1921 nítorí ti a kò fi wọ́n fúnni tàbí gbé wọn kalẹ̀ bíi àwọn ìfihàn sí gbogbo Ìjọ.",
                "Nínú àtúntẹ̀ Ẹ̀kọ́ àti àwọn Májẹ̀mú ti 1981 ní Èdè Òyìnbó, àwọn àwẹ́ ìwé mẹ́ta jẹ́ fífikún fún ìgbà àkọ́kọ́. Ìwọ̀nyí ni àwọn ìpín 137 àti 138, tí ó gbé àwọn ìpilẹ̀sẹ̀ ìgbàlà fún àwọn òkú kalẹ̀; àti Ìkéde Lábẹ́ Àṣẹ 2, ní kíkéde pé gbogbo ọkùnrin ọmọ Ìjọ tí wọ́n bá yẹ le jẹ́ yíyàn sí oyè àlùfáà láì ka ẹ̀yà tàbí àwọ̀ ara sí.",
                "Olukúlùkù àtúntẹ̀ titun ti Ẹ̀kọ́ àti àwọn Májẹ̀mú ní àwọn àṣìṣe àtẹ̀hìnwá tí a ti túnṣe àti àfikún àwọn ọ̀rọ̀ ìwífúnni titun, pàápàá nínú àwọn abala onítàn ti àwọn àkọlé ìpín. Àtúntẹ̀ ti lọ́wọ́lọ́wọ́ yìí tún àwọn ònkà ọjọ́ ṣe síi àti àwọn orúkọ ibìkan ó sì ṣe àwọn àtúnṣe mìíràn. Àwọn àyípadà wọ̀nyí ni a ti ṣe láti mú ohun èlò náà wá sí ìbámu pẹ̀lú ìwífúnni onítàn tí ó péye jùlọ. Àwọn ìrí mìíràn tí àtúntẹ̀ titunjùlọ yìí ní nínú ni àwọn àwòrán tí a ti ṣe àgbéyẹ̀wò tí wọ́n nṣe àfihàn àwọn ibi aláwòrán pàtàkì nínú èyítí a ti gba àwọn ìfihàn, pẹ̀lú àwọn fọ́tò tí a ti mú dára síi ti àwọn ibi onítàn ti Ìjọ, àwọn atọ́ka sọ́tũn-sósì, àwọn àkọlé ìpín, ati àwọn àkékúrú àkòrí-ọ̀rọ̀, gbogbo èyítí ó jẹ́ pípèrò láti ran àwọn ònkàwé lọ́wọ́ láti ní òye àti láti yọ̀ nínú ọ̀rọ̀ ìfiránṣẹ́ ti Olúwa bí a ṣe fi fúnni nínú Ẹ̀kọ́ ati àwọn Májẹ̀mú. Ìwífúnni fún àwọn àkọlé ìpín ni a ti mú láti inú Àfọwọ́kọ Ìwé Ìtàn Ìjọ àti History of the Church (Ìwé Ìtàn Ìjọ́) títẹ̀jáde (lápapọ̀ tí a ntọ́ka sí nínú àwọn àkọlé bíi ìtàn ti Joseph Smith) àti Joseph Smith Papers (Àwọn awẹ́ ìwé Joseph Smith)."
            ]
        },
        "/study/scriptures/dc-testament/dc/1": {
            "uri": "/study/scriptures/dc-testament/dc/1",
            "title": "Ẹ̀kọ́ àti àwọn Májẹ̀mú 1",
            "data_type": "chapter",
            "chapter_name": "Ìpín 1",
            "chapter_summary": [
                "1–7, Ohùn ìkìlọ̀ yíó wà fún gbogbo ènìyàn; 8–16, Ìṣubú kúrò nínú òtítọ́ àti ìwà búburú síwájú Bíbọ̀ Ẹ̀ẹ̀kejì; 17–23, Joseph Smith ni a pè lati mú òtítọ́ àti agbára Olúwa padà bọ̀ sípò lórí ilẹ̀ ayé; 24–33, Ìwé Ti Mọ́mọ́nì ni a mú jade tí a sì fi ìjọ òtítọ́ kalẹ̀; 34–36, A o mú àlàáfíà kúrò lórí ilẹ̀ ayé; 37–39, Wádìí àwọn òfin wọ̀nyi."
            ],
            "book_title": "Ẹ̀kọ́ àti àwọn Májẹ̀mú náà",
            "verses": [
                {
                    "number": 1,
                    "text": "Ẹ fetísílẹ̀, Áà ẹ̀yin ènìyàn ìjọ mi, ni ohùn ẹnití ngbé ní ibi gíga, àti ẹnití ojú rẹ̀ wà lára gbogbo ènìyàn ńwí; Bẹ́ẹ̀ni, lõtọ́ ni mo wí: Ẹ fetísílẹ̀ ẹ̀yin ènìyàn lati ọ̀nà jíjìn; àti ẹ̀yin tí ẹ wà lórí àwọn erékùsù òkun, ẹ jùmọ̀ tẹ́tísílẹ̀."
                },
                {
                    "number": 2,
                    "text": "Nítorí lõtọ́ ni ohùn Olúwa nkọ sí gbogbo ènìyàn, kò sì sí ẹnikan tí yíò yọ; àti pé kì yíò sí ojú tí kì yíò rí, tàbí etí tí kì yíò gbọ́ tàbí ọkàn tí kì yíò wọnú rẹ̀."
                },
                {
                    "number": 3,
                    "text": "Àti pé àwọn ọlọ̀tẹ̀ yíò gbọgbẹ́ ìbànújẹ́ púpọ̀, nítorí àwọn àìṣedẽdé wọn yíó di sísọ ní àwọn orí-ilé, àti àwọn ìṣe ìkọ̀kọ̀ wọn ni yíò di fífihàn."
                },
                {
                    "number": 4,
                    "text": "Àti pé ohùn ìkìlọ̀ yíò wá fún gbogbo ènìyàn lati ẹnu àwọn ọmọ-ẹhìn mi, àwọn tí mo ti yàn ní awọn ọjọ́ ìkẹ́hìn yìí."
                },
                {
                    "number": 5,
                    "text": "Àti pé wọn yíò jade lọ, ẹnikẹ́ni kì yíò sì dá wọn dúró, nítorí èmi Olúwa ti pàṣẹ fún wọn."
                },
                {
                    "number": 6,
                    "text": "Kíyèsíi, èyí jẹ́ àṣẹ mi, àti àṣẹ ti àwọn ìránṣẹ mi, àti ọ̀rọ̀ ìṣaájú mi sí ìwé àwọn òfin mi, èyí tí mo fi fún wọn lati tẹ̀ fún yin, Áà ẹ̀yin olùgbé ilẹ̀ ayé."
                },
                {
                    "number": 7,
                    "text": "Nítorínáà, ẹ bẹ̀rù kí ẹ sì wárìrì, Áà ẹ̀yin ènìyàn, nítorí ohun tí èmi Olúwa ti pàṣẹ nínú wọn yíò wá sí ìmúṣẹ."
                },
                {
                    "number": 8,
                    "text": "Àti pé lõtọ́ ni mo wí fún yin, pé àwọn tí wọ́n jade lọ, ní jíjẹ́ àwọn ìhìn wọ̀nyí fún àwọn olùgbé ilẹ̀ ayé, àwọn ni a fi agbára fún lati fi èdídí dì lórí ilẹ̀ ayé àti ní ọ̀run, awọn aláìgbàgbọ́ àti awọn ọlọ̀tẹ̀;"
                },
                {
                    "number": 9,
                    "text": "Bẹ́ẹ̀ni, lõtọ́, lati fi èdídí dì wọn títí di ọjọ́ náà nígbàtí ìbínú Ọlọ́run yíò di títú jade sí orí àwọn ènìyàn búburú láì ní òṣùnwọ̀n—"
                },
                {
                    "number": 10,
                    "text": "Títí di ọjọ́ tí Olúwa yíò dé lati san fún olúkúlùkù ènìyàn gẹ́gẹ́bí iṣẹ́ rẹ̀, àti lati wọ̀n fún olúkúlùkù ènìyàn gẹ́gẹ́bí òsùnwọ̀n tí òun ti fi wọ̀n fún arákùnrin rẹ̀."
                },
                {
                    "number": 11,
                    "text": "Nítorínáà ohùn Olúwa nkọ sí awọn ìpẹ̀kun ilẹ̀ ayé, pé kí gbogbo àwọn tí ó bá fẹ́ gbọ́ lè gbọ́:"
                },
                {
                    "number": 12,
                    "text": "Ẹ múra, ẹ múra nítorí èyí tí ó mbọ̀, nítorí Olúwa súnmọ́ itosí;"
                },
                {
                    "number": 13,
                    "text": "Àti pé ìbínú Olúwa ti ru sókè, àti idà rẹ̀ ti di wíwẹ̀ ní ọ̀run, àti pé yíò ṣubú lórí àwọn olùgbé ilẹ̀ ayé."
                },
                {
                    "number": 14,
                    "text": "Àti pé apá Olúwa yíò di fífihàn, ọjọ́ náà sì dé tán tí àwọn ẹnití kì yíò gbọ́ ohùn Olúwa, bẹ́ẹ̀ni ohùn àwọn ìránṣẹ́ rẹ̀, bẹ́ẹ̀ni ní ṣíṣe àkíyèsí sí àwọn ọ̀rọ̀ àwọn wòlíì àti àwọn àpóstélì, yíò di kíké kúrò láàrin àwọn ènìyàn;"
                },
                {
                    "number": 15,
                    "text": "Nítorí wọ́n ti yapa kúrò ní àwọn ìlànà mi, wọn sì ti sẹ́ májẹ̀mú ayérayé mi;"
                },
                {
                    "number": 16,
                    "text": "Wọn kò wá Olúwa láti fi ẹsẹ̀ òdodo rẹ̀ múlẹ̀, ṣùgbọ́n olúkúlùkù ènìyàn ńrìn ní ọ̀nà tirẹ̀, àti ní títẹ̀lé àwòrán ọlọ́run tirẹ̀, èyí tí àwòrán rẹ̀ wà ní ìrí ti ayé, àti èyí tí ohun ìní inú rẹ̀ jẹ́ ti òrìṣà kan, èyítí ó di ogbó tí yíò sì ṣègbé nínú Bábilónì, àní Babiloni nlá, èyítí yíò ṣubú."
                },
                {
                    "number": 17,
                    "text": "Nítorínáà, èmi Olúwa, ní mímọ àwọn ewu tí yíò wá sí orí àwọn olùgbé ilẹ̀ ayé, ké pe ìránṣẹ́ mi Joseph Smith, Kékeré, mo sì sọ̀rọ̀ sí i lati ọ̀run, mo sì fún un ní àwọn òfin;"
                },
                {
                    "number": 18,
                    "text": "Àti pé bákannáà mo fi àwọn òfin fún àwọn míràn, pé wọn nílati kéde àwọn nkan wọ̀nyi sí ayé; àti gbogbo eléyi kí ó lè wá sí ìmúṣẹ, èyítí a ti kọ láti ọwọ́ àwọn wolíì—"
                },
                {
                    "number": 19,
                    "text": "Àwọn ohun aláìlágbára ti ayé yíò jade wá, wọn yíó sì wó àwọn alágbára àti àwọn tí wọn ní ipá lulẹ̀, pé kí ènìyàn máṣe gba ọmọnìkejì rẹ̀ ní ìmọ̀ràn, bẹ́ẹ̀ni kí ó má gbẹ́kẹ̀lé apá ẹran ara—"
                },
                {
                    "number": 20,
                    "text": "Ṣùgbọ́n kí olúkúlùkù ènìyàn lè sọ̀rọ̀ ní orúkọ Ọlọ́run, tí í ṣe Olúwa, àní Olùgbàlà aráyé;"
                },
                {
                    "number": 21,
                    "text": "Kí ìgbàgbọ́ pẹ̀lú lè gbilẹ̀ nínú ilẹ̀ ayé."
                },
                {
                    "number": 22,
                    "text": "Kí májẹ̀mú mi ti ayérayé lè fi ẹsẹ̀ múlẹ̀."
                },
                {
                    "number": 23,
                    "text": "Kí á lè kéde ẹ̀kúnrẹ́rẹ́ ìhìnrere mi láti ẹnu aláìlagbára àti òpè sí àwọn òpin ayé, àti níwájú àwọn ọba àti àwọn alakoso."
                },
                {
                    "number": 24,
                    "text": "Kíyèsíi, èmi ni Ọlọ́run, mo sì ti sọ ọ́; àwọn òfin wọ̀nyi jẹ́ tèmi, a sì fi wọn fún àwọn ìránṣẹ́ mi nínú àìlágbára wọn, ní irú èdè wọn, kí wọn ó lè ní òye."
                },
                {
                    "number": 25,
                    "text": "Àti pé níwọnbí wọn bá ṣe àṣìṣe kí á lè sọọ́ di mímọ̀;"
                },
                {
                    "number": 26,
                    "text": "Àti pé níwọnbí wọn bá nwá ọgbọ́n kí á lè fún wọn ní ẹ̀kọ́;"
                },
                {
                    "number": 27,
                    "text": "Àti pé níwọ̀nbí wọn bá dẹ́ṣẹ̀ kí á lè bá wọn wí, kí wọn lè ronúpìwàdà."
                },
                {
                    "number": 28,
                    "text": "Àti pe níwọnbí wọn bá ní ìrẹ̀lẹ̀ kí á lè sọ wọn di alágbára, àti kí a bùkún wọn láti òkè wá, kí wọn sì rí ìmọ̀ gbà láti àkókò dé àkókò."
                },
                {
                    "number": 29,
                    "text": "Àti lẹ́hìn rírí àkọsílẹ̀ ti àwọn ará Néfì gbà, Bẹ́ẹ̀ni, àní ìránṣẹ mi Joseph Smith, Kékeré, lè ní agbára láti túmọ̀ Iwé ti Mọ́mọ́nì, nípa àánú Ọlọ́run, pẹ̀lú agbára Ọlọ́run."
                },
                {
                    "number": 30,
                    "text": "Àti bákannáà àwọn ẹnití a fún ní àwọn òfin wọnyìí, lè ní agbára láti fi ìpìlẹ̀ ìjọ mi yìí lélẹ̀, àti láti mú-un jade kúrò nínú ìfarasin àti jáde kúrò nínú òkùnkùn, ìjọ kan ṣoṣo tí ó jẹ́ òtítọ́ àti alààyè lórí gbogbo ilẹ̀ ayé, èyí tí Emi, Olúwa ní inú dídùn sí, ní sísọ̀rọ̀ sí ìjọ ní àpapọ̀ ati kì íṣe ẹni kọ̀ọ̀kan—"
                },
                {
                    "number": 31,
                    "text": "Nítorí èmi Olúwa kò lè bojúwo ẹ̀ṣẹ̀ pẹ̀lú ìwọ̀n ìyọ́nú tí ó kéré jùlọ;"
                },
                {
                    "number": 32,
                    "text": "Bí ó tilẹ̀ ríbẹ́ẹ̀, ẹnití ó bá ronúpìwàdà tí ó sì nṣe àwọn òfin Olúwa yíò rí ìdáríjì."
                },
                {
                    "number": 33,
                    "text": "Àti ẹnití kò bá ronúpìwàdà, lọ́wọ́ rẹ̀ ni a ó ti gba àní ìmọ́lẹ̀ tí ó ti ní; nítorí Ẹmí mi kì yíò fi ìgbà gbogbo ja ìjàkadì pẹ̀lú ènìyàn, ni Olúwa àwọn ọmọ ogun wí."
                },
                {
                    "number": 34,
                    "text": "Àti lẹ́ẹ̀kansíi, lõtọ́ ni mo wí fún yin, Áà ẹ̀yin olùgbé orí ilẹ̀ ayé: èmi Olúwa ní ìfẹ́ láti sọ gbogbo nkan wọ̀nyi di mímọ̀ sí gbogbo ẹlẹ́ran ara;"
                },
                {
                    "number": 35,
                    "text": "Nítorí èmi kìí ṣe ojúṣaájú ẹnikẹ́ni, àti kí gbogbo ènìyàn lè mọ̀ pé ọjọ́ náà dé kánkán; wákàtí náà kò tíì dé, ṣugbọ́n ó súnmọ́, nígbàtí a ó mú àlàáfíà kúrò lórí ilẹ̀ ayé, àti tí eṣù yíò ní agbára lórí ìjọba tirẹ̀."
                },
                {
                    "number": 36,
                    "text": "Àti pé bákannáà, Olúwa yíò ní agbára lórí àwọn èniyàn mímọ́ rẹ̀, yíò sì jọba láàrin wọn, yíò sì sọ̀kalẹ̀ wá pẹ̀lú ìdajọ́ sí orí Idumea, tàbi ayé."
                },
                {
                    "number": 37,
                    "text": "Ẹ ṣe àyẹ̀wò àwọn òfin wọnyí, nítorí wọn jẹ́ òtítọ̀ àti òdodo, àti pé àwọn àsọtẹ́lẹ̀ àti àwọn ìlérí tí ó wà nínú wọn gbogbo ni yíò wá sí ìmúṣẹ."
                },
                {
                    "number": 38,
                    "text": "Ohun tí èmi Olúwa ti sọ, mo ti sọ, èmi kò sì tọrọ gáfárà fún ara mi, ati pé bí àwọn ọ̀run àti ilẹ̀ ayé bá tilẹ̀ kọjá lọ, ọ̀rọ̀ mi kì yíò kọjá lọ, ṣùgbọ́n gbogbo rẹ̀ yíò wá sí ìmúṣẹ, bóyá nípa ohùn tèmi tàbí ohùn àwọn ìránṣẹ mi, ọ̀kan náà ni."
                },
                {
                    "number": 39,
                    "text": "Nítorí kíyèsíi, àti wòó, Olúwa ni Ọlọ́run, Ẹ̀mí sì jẹ́ri àkọsílẹ̀, àkọsílẹ̀ náà sì jẹ́ òtítọ́, àti pé òtítọ́ náà dúró láé ati títí láéláé. Amin."
                }
            ]
        },
        "/study/scriptures/dc-testament/dc/2": {
            "uri": "/study/scriptures/dc-testament/dc/2",
            "title": "Ẹ̀kọ́ àti àwọn Májẹ̀mú 2",
            "data_type": "chapter",
            "chapter_name": "Ìpín 2",
            "chapter_summary": [
                "1, Elijah ni yíò fi oyè-àlùfáà hàn; 2–3, Àwọn ìlérí ti àwọn bàbá ni a gbìn sínú ọkàn àwọn ọmọ."
            ],
            "verses": [
                {
                    "number": 1,
                    "text": "Kíyèsíi, èmi yíò fi oyè àlùfáà hàn sí ọ, láti ọwọ́ wòlíì Elijah, síwájú bíbọ̀ ọjọ́ nlá tí ó sì ní ẹ̀rù ti Olúwa."
                },
                {
                    "number": 2,
                    "text": "Òun yíò sì gbìn sí ọkàn àwọn ọmọ awọn ìlérí tí a ṣe fún àwọn bàbá, ati ọkàn ti àwọn ọmọ yíò sì yí sí ọ̀dọ̀ àwọn bàbá wọn."
                },
                {
                    "number": 3,
                    "text": "Bí èyí kò bá rí bẹ́ẹ̀, gbogbo ilé ayé ni yíò di ìfiṣòfò ní bíbọ̀ rẹ̀."
                }
            ]
        },
        "/study/scriptures/dc-testament/dc/3": {
            "uri": "/study/scriptures/dc-testament/dc/3",
            "title": "Ẹ̀kọ́ àti àwọn Májẹ̀mú 3",
            "data_type": "chapter",
            "chapter_name": "Ìpín 3",
            "chapter_summary": [
                "1–4, Ipa ọ̀nà Olúwa jẹ́ ọ̀kan yípo ayeraye; 5–15, Joseph Smith gbọ́dọ̀ ronúpìwàdà tàbi kí ó pàdánù ẹ̀bùn láti túmọ̀; 16–20, Ìwé Ti Mọ́mọ́nì wá láti gba irú ọmọ Léhì là."
            ],
            "verses": [
                {
                    "number": 1,
                    "text": "Àwọn iṣẹ́, àti àwọn àgbékalẹ̀, àti àwọn èrò Ọlọ́run kò ṣeé bàjẹ́, wọn kò sì le di asán."
                },
                {
                    "number": 2,
                    "text": "Nítorí Ọlọ́run kìí rìn ní àwọn ipa ọ̀nà tí ó wọ́, tàbí kí ó yà sí ọwọ́ ọ̀tún tàbí sí òsì, òun kìí yípadà kúrò lórí ohun náà tí ó ti sọ, nítorínáà àwọn ọ̀nà rẹ̀ tọ́, ipa ọ̀nà rẹ̀ sì jẹ́ ọ̀kan yípo ayérayé."
                },
                {
                    "number": 3,
                    "text": "Ránti, rántí pé kìí ṣe iṣẹ́ ti Ọlọ́run ni a mú díbàjẹ́, ṣùgbọ́n iṣẹ́ ti ènìyàn."
                },
                {
                    "number": 4,
                    "text": "Nítorí, bí ó tilẹ̀ jẹ́ pé ènìyàn lè ní ọ̀pọ̀lọpọ̀ ìfihàn, àti agbára láti ṣe ọ̀pọlọpọ̀ iṣẹ́ títóbi, síbẹ̀ tí ó bá ńṣògo nínú ipá ti ara rẹ̀, tí ó sì ka awọn ìmọ̀ràn Ọlọ́run sí asán, tí ó sì ńtẹ̀lé àwọn èrò ti ara rẹ̀ àti ìfẹ́ ti ẹran ara, òun gbọdọ̀ ṣubú kí ó sì gba ẹ̀san Ọlọ́run òdodo sí orí rẹ̀."
                },
                {
                    "number": 5,
                    "text": "Kíyèsíi, a ti fa àwọn ohun wọ̀nyí lé ọ lọ́wọ́, ṣùgbọ́n báwo ni àwọn òfin rẹ ṣe le tó; kí o sì rántí bákannáà àwọn ìlérí tí a ṣe fún ọ, bí ìwọ kò bá ré wọn kọjá."
                },
                {
                    "number": 6,
                    "text": "Àti pé kíyèsíi, ìgbà púpọ̀ ni o ti ré àwọn àṣẹ ati òfin Ọlọ́run kọjá, tí o sì ti tẹ̀síwájú nínú ìyílọ́kànpadà ti àwọn ènìyàn."
                },
                {
                    "number": 7,
                    "text": "Nítorí, kíyèsíi, ìwọ kò nílati bẹ̀rù ènìyàn ju Ọlọ́run lọ. Bí ó tilẹ̀ jẹ́ wípé ènìyàn kò ka ìmọ̀ràn Ọlọ́run sí, síbẹ̀ wọn kẹ́gàn àwọn ọ̀rọ̀ rẹ̀—"
                },
                {
                    "number": 8,
                    "text": "Síbẹ̀ ó yẹ kí o jẹ́ olõtọ́, àti pé òun ìbá na apá rẹ̀ kí ó sì dáàbò bò ọ lọ́wọ́ gbogbo àwọn ọfà iná ọ̀tá; òun ìbá sì wà pẹ̀lú rẹ ní gbogbo ìgbà wàhálà."
                },
                {
                    "number": 9,
                    "text": "Kíyèsíi, ìwọ ni Joseph, a sì ti yàn ìwọ láti ṣe iṣẹ́ Olúwa, ṣùgbọ́n nítorí ìrékọjá, bí ìwọ kò bá kíyèsára ìwọ yío ṣubú."
                },
                {
                    "number": 10,
                    "text": "Ṣùgbọ́n rantí, aláànú ni Ọlọ́run, nítorínáà, ronúpìwàdà lórí ohun náà tí ìwọ ti ṣe èyítí ó lòdì sí òfin tí mo fi fún ọ, àti pé ìwọ náà ni a yàn síbẹ̀síbẹ̀, a sì tún ti pè ọ́ sí iṣẹ́ náà."
                },
                {
                    "number": 11,
                    "text": "Bíkòṣepé ìwọ bá ṣe èyí, a o jọ̀wọ́ rẹ lọ́wọ́ ìwọ yíò sì dàbí àwọn ènìyàn míràn, ìwọ̀ kì yíò sì ní ẹ̀bùn mọ́."
                },
                {
                    "number": 12,
                    "text": "Àti pé nígbàtí ìwọ bá jọ̀wọ́ ohun náà èyí tí Ọlọ́run ti fún ọ ní ìríran àti agbára láti túmọ̀, ìwọ jọ̀wọ́ ohun náà èyí tí ó jẹ́ mímọ́ sí ọwọ́ ènìyàn búburú,"
                },
                {
                    "number": 13,
                    "text": "Ẹnití ó ti ka àwọn ìmọràn Ọlọ́run sí asán, àti tí ó ti ṣẹ́ àwọn ìlérí mímọ́ jùlọ tí a ṣe níwájú Ọlọ́run, àti tí ó ti gbé ara lé ìdájọ́ ti ara rẹ̀ tí ó sì ṣògo nínú ọgbọ́n ti ara rẹ̀."
                },
                {
                    "number": 14,
                    "text": "Àti pé èyí ni ìdí tí ìwọ fi pàdánù àwọn ànfaní rẹ fún ìgbà kan—"
                },
                {
                    "number": 15,
                    "text": "Nítorí ìwọ ti fi ààyè gba ìmọ̀ràn olùdarí rẹ lati di ìtẹ̀mọ́lẹ̀ láti àtètèkọ́ṣe."
                },
                {
                    "number": 16,
                    "text": "Bí ó tilẹ̀ rí bẹ́ẹ̀, iṣẹ́ mi yíò mã tẹ̀ síwájú, níwọ̀nbí ìmọ̀ nípa Olùgbàlà kan ti di mímọ̀ fún ayé, nípasẹ̀ ẹ̀rí láti ẹnu àwọn Júù, àní bẹ́ẹ̀ ni ìmọ̀ nípa Olùgbàlà kan yíò wá sí ọ̀dọ̀ àwọn ènìyàn mi—"
                },
                {
                    "number": 17,
                    "text": "Àti sí àwọn ará Néfì, àti àwọn ará Jákọ́bù, àti àwọn ará Jósefù, àti àwọn ará Sórámù nípasẹ̀ ẹ̀rí àwọn bàbá wọn—"
                },
                {
                    "number": 18,
                    "text": "Àti pé ẹ̀rí yìí yíò wá sí ìmọ àwọn ará Lámánì, àti àwọn ará Lẹ́múẹ́lì, àti àwọn Iṣmaẹ́lì, tí wọn ti rẹ̀hin nínú àìgbàgbọ́ nítorí àìṣedẽdé àwọn bàbá wọn, àwọn ẹnití Olúwa gbà láàyè láti pa àwọn arákùnrin wọn awọn ará Néfì run, nítorí àwọn àìṣedéédé àti àwọn ìríra wọn."
                },
                {
                    "number": 19,
                    "text": "Àti pé nítorí ìdí èyí gãn ni a ṣe pa àwọn àwo wọ̀nyí mọ́, èyí tí ó ní àwọn àkọsílẹ̀ wọ̀nyí nínú—kí àwọn ìlérí Olúwa baà lè wá sí ìmúṣẹ, èyí tí ó ṣe fún àwọn ènìyàn rẹ̀."
                },
                {
                    "number": 20,
                    "text": "Àti pé kí àwọn ará Lámánì le ní ìmọ̀ nípa àwọn bàbá wọn, àti kí wọn le mọ àwọn ìlérí Olúwa, àti kí wọn le gbà ìhìnrere gbọ́ kí wọn ó sì le gbẹ́kẹ̀lé àwọn iṣẹ́ òdodo Jesu Kristi, ati kí wọn ó di ìṣelógo nípasẹ̀ ìgbàgbọ́ nínú orúkọ rẹ̀, àti pé nípasẹ̀ ìrònúpìwàdà wọn kí a lè gbà wọ́n là. Amín."
                }
            ]
        },
        "/study/scriptures/dc-testament/dc/4": {
            "uri": "/study/scriptures/dc-testament/dc/4",
            "title": "Ẹ̀kọ́ àti àwọn Májẹ̀mú 4",
            "data_type": "chapter",
            "chapter_name": "Ìpín 4",
            "chapter_summary": [
                "1–4, Síṣe iṣẹ́-ìsìn akíkanjú kó àwọn ìránṣẹ́ Olúwa yọ; 5–6, Àwọn ìwà bĩ ti Ọlọ́run mú wọn yẹ fún iṣẹ́ ìránṣẹ́; 7, Àwọn ohun ti Ọlọ́run gbọ́dọ̀ jẹ́ lílépa."
            ],
            "verses": [
                {
                    "number": 1,
                    "text": "Nísisìyí kíyèsíi, isẹ́ ìyanu kan ti fẹ́ jáde wá láàrin àwọn ọmọ ènìyàn."
                },
                {
                    "number": 2,
                    "text": "Nítorínáà, gbogbo ẹ̀yin tí ẹ bẹ̀rẹ̀ iṣẹ́-ìsìn Ọlọ́run, ẹ ríi wípé ẹ sìn-ín pẹ̀lú gbogbo ọkàn, ipá, iyè àti okun, kí ẹ̀yin baà lè dúró láì ní ìdálẹ́bi níwájú Ọlọ́run ní ọjọ́ ìkẹhìn."
                },
                {
                    "number": 3,
                    "text": "Nítorínáà, bí ẹ̀yin bá ní ìfẹ́ láti sin Ọlọ́run, a pè yìn sí iṣẹ́ náà;"
                },
                {
                    "number": 4,
                    "text": "Nítorí, kíyèsíi, oko ti funfun nísisìyí fún ìkórè; àti wòó, ẹnití ó bá sì fi dòjé rẹ̀ pẹ̀lú ipá rẹ̀, òun náà ni ó kórè sínú àká kí òun má baà ṣègbé, ṣùgbọ́n kí ó mú ìgbàlà wá fún ẹ̀mí rẹ̀;"
                },
                {
                    "number": 5,
                    "text": "Àti pé ìgbàgbọ́, ìrètí, ìfẹ́ àìlẹ́gbẹ́ àti ìfẹ́, pẹ̀lú fífi ojú sí ògo Ọlọ́run nìkan, mú un yẹ fún iṣẹ́ náà."
                },
                {
                    "number": 6,
                    "text": "Ẹ rántí ìgbàgbọ́, ìwà rere, ìmọ̀, àìrékọjá, sùúrù, inú rere sí ọmọnìkejì, ìwà-bí-Ọlọ́run, ìfẹ́ àìlẹ́gbẹ́, ìrẹ̀lẹ̀, aápọn."
                },
                {
                    "number": 7,
                    "text": "Ẹ béèrè, ẹ̀yin yíò sì rí gbà; ẹ kan ilẹ̀kùn, a ó sì ṣí i sílẹ̀ fún yín. Àmín."
                }
            ]
        },
        "/study/scriptures/dc-testament/dc/5": {
            "uri": "/study/scriptures/dc-testament/dc/5",
            "title": "Ẹ̀kọ́ àti àwọn Májẹ̀mú 5",
            "data_type": "chapter",
            "chapter_name": "Ìpín 5",
            "chapter_summary": [
                "1–10, Ìran yìí yíò gba ọ̀rọ̀ Olúwa nípasẹ̀ Joseph Smith; 11–18, Àwọn ẹlẹ́ri mẹ́ta yíò jẹ́ri sí Ìwé Ti Mọ́mọ́nì; 19–20, A ó fi ẹsẹ̀ ọ̀rọ̀ Olúwa múlẹ̀ bí ti awọn ìgbà ìṣaájú; 21–35, Martin Harris lè ronúpìwàdà kí ó sì jẹ́ ọ̀kan nínú àwọn Ẹlérìí náà."
            ],
            "verses": [
                {
                    "number": 1,
                    "text": "Kíyèsíi, mo wí fún ọ, pé bí ìránṣẹ́ mi Martin Harris ṣe fẹ́ ẹ̀rí lati ọwọ́ mi, pé ìwọ, ìránṣẹ́ mi Joseph Smith, Kékeré, ti gba àwọn àwo àkọsílẹ̀ náà èyí tí ìwọ ti jẹ́rìí sí, tí o sì kọ àkọsílẹ̀ pé o ti gbã lati ọ̀dọ̀ mi;"
                },
                {
                    "number": 2,
                    "text": "Àti nísisìyí, kíyèsíi, èyí ni ìwọ ó sọ fún un—ẹnití o bá ọ sọ̀rọ̀, sọ fún ọ pé: Èmi, Olúwa, èmi ni Ọlọ́run, mo sì ti fi àwọn nkan wọ̀nyí fún ọ, ìránṣẹ́ mi Joseph Smith, Kékeré, mo sì ti pàṣẹ fún ọ pé o níláti dúró bíi ẹlérìí àwọn nkan wọ̀nyí."
                },
                {
                    "number": 3,
                    "text": "Àti pé èmi ti mú kí ìwọ, pé o nílati wọ inú majẹ̀mú pẹ̀lú mi, pé ìwọ kì yíò fi hàn wọ́n bíkòṣe sí àwọn ènìyàn wọ̃nnì tí èmi ti pàṣẹ fún ọ; ìwọ kò sì ní agbára lórí wọn àyàfi bí mo bá fi í fún ọ."
                },
                {
                    "number": 4,
                    "text": "Àti pé ìwọ ní ẹ̀bùn láti túmọ̀ àwọn àwo àkọsílẹ̀ náà; èyí sì jẹ́ ẹ̀bùn àkọ́kọ́ tí èmi fi fún ọ; àti pé mo ti paá láṣẹ pé ìwọ kò gbọdọ̀ ṣebí ẹnipé o ní ẹ̀bùn míràn títí tí èrò mi yíó fi wá sí ìmúṣẹ nípa èyìí; nítorí èmi kì yíò fi ẹ̀bùn míràn fún ọ títí tí yíò fi parí."
                },
                {
                    "number": 5,
                    "text": "Lõtọ́, ni mo wí fún ọ, pé ègbé yíò wá sí ọ̀dọ̀ àwọn olùgbé orí ilẹ̀ bí wọn kò bá fetísílẹ̀ sí àwọ̀n ọ̀rọ̀ mi;"
                },
                {
                    "number": 6,
                    "text": "Nítorí lẹ́hìn àkókò yìí a ó yàn ọ́, ìwọ yíò sì jade lọ láti fi àwọn ọ̀rọ̀ mi fún àwọn ọmọ ènìyàn."
                },
                {
                    "number": 7,
                    "text": "Kíyèsíi, bí wọn kò bá ní gba àwọn ọ̀rọ̀ mi gbọ́, wọn kì yíò gbà ọ́ gbọ́, ìránṣẹ mi Joseph, bí ó bá ṣeéṣe pé kí ìwọ fi gbogbo àwọn ohun wọnyí hàn wọ́n tí èmi ti fà lé ọ lọ́wọ́."
                },
                {
                    "number": 8,
                    "text": "Áà, ìran aláìgbàgbọ́ àti ọlọ́rùn líle yìí—ìbínú mi ru sókè sí wọn."
                },
                {
                    "number": 9,
                    "text": "Kíyèsíi, lõtọ́ ni mo wí fún ọ, mo ti fi àwọn ohun wọ̃nnì pamọ́ èyítí mo ti fà fún ọ, ìránṣẹ́ mi Joseph, fún ìdí tí ó jẹ́ ọgbọ́n nínú mi, a ó sì fi í hàn fún àwọn ìran ọjọ́ iwájú."
                },
                {
                    "number": 10,
                    "text": "Ṣùgbọ́n ìran yìí yíò gba ọ̀rọ̀ mi nípasẹ̀ rẹ."
                },
                {
                    "number": 11,
                    "text": "Àti pé ní àfikún sí ẹ̀rí rẹ, ẹ̀rí láti ẹnu mẹ́ta nínú àwọn ìránṣẹ́ mi, àwọn tí èmi yíò pè tí n ó sì yàn, sí àwọn ẹnití èmi yíò fi àwọn ohun wọ̀nyí hàn, wọn yíò sì jade lọ pẹ̀lú ọ̀rọ̀ mi èyí tí a ó fi fúnni nípasẹ̀ rẹ."
                },
                {
                    "number": 12,
                    "text": "Bẹ́ẹ̀ni, wọn yíò mọ̀ pẹ̀lú ìdánilójú pé àwọn ohun wọ̀nyí jẹ́ òtítọ́, nítorí láti ọ̀run ni èmi yíò ti kéde rẹ̀ fún wọn."
                },
                {
                    "number": 13,
                    "text": "Èmi yíò fún wọn ní agbára pé kí wọn le kíyèsíi kí wọn sì wo àwọn nkan wọ̀nyí bí wọn ṣe ri;"
                },
                {
                    "number": 14,
                    "text": "Àti pé ẹlòmíràn ni èmi kì yíò fún ní agbára yìí, láti gba ẹ̀rí yìí kannáà láàrin ìran yìí, nínú ìbẹ̀rẹ̀ ti ìgbédìde yìí àti ìjádewá ìjọ mi láti inú aginjù—kedere bíi òṣùpá, tí ó sì mọ́lẹ̀ bíi oòrùn, tí ó sì ní ẹ̀rù bíi ẹgbẹ́ ọmọ ogun pẹ̀lú àwọn àsìá."
                },
                {
                    "number": 15,
                    "text": "Àti pé ẹ̀rí àwọn ẹlérìí mẹ́ta ni èmi yíò rán jade nípa ọ̀rọ̀ mi."
                },
                {
                    "number": 16,
                    "text": "Àti pé kíyèsíi, ẹnikẹ́ni tí ó bá gba àwọn ọ̀rọ̀ mi gbọ́, àwọn ni Emi yíò bẹ̀wò pẹ̀lú ìfarahàn Ẹ̀mí mi; wọn yíò sì di àtúnbí nípasẹ̀ mi, àní nípasẹ̀ omi àti Ẹ̀mí—"
                },
                {
                    "number": 17,
                    "text": "Àti pé ẹ̀yin gbọ́dọ̀ dúró fun ìgbà díẹ̀ kan síi, nítorí a kò tíì yàn yín—"
                },
                {
                    "number": 18,
                    "text": "Àti ẹ̀rí wọn náà yíò jade lọ bákannáà sí ìdálẹ́bi ìran yìí bí wọn bá sé ọkàn wọn le lòdì sí wọn;"
                },
                {
                    "number": 19,
                    "text": "Nítorí, pàsán ìsọdahoro yíò jade lọ sí ààrín àwọn olùgbé ilé ayé, yíò sì tẹ̀síwájú lati máa tú jade láti àkókò dé àkókò, bí wọn kò bá ronúpìwàdà, títí ilé ayé yíò fi di òfìfo, àti àwọn olùgbé rẹ̀ yíò fi jóná tán tí wọn yíò sì parun pátápátá nípa mímọ́lẹ̀ ti bíbọ̀ mi."
                },
                {
                    "number": 20,
                    "text": "Kíyèsíi, mo sọ àwọn nkan wọ̀nyí fun yín, àní bí mo ṣe sọ fún àwọn ènìyàn bákannáà nípa ìparun Jerusalẹmu; àti pé ọ̀rọ̀ mi ni a ó fi ìdí rẹ̀ múlẹ̀ ní àkókò yìí bí a ṣe fi ìdí rẹ̀ múlẹ̀ ní ìgbà ìṣaájú."
                },
                {
                    "number": 21,
                    "text": "Àti pé nísisìyí mo pàṣẹ fún ọ, ìwọ ìránṣẹ́ mi Joseph, láti ronúpìwàdà kí o sì rìn ní ìdúró ṣinṣin ní iwájú mi, kí o má sì ṣe fi ààyè gba ìyínilọ́kànpadà awọn ènìyàn mọ́."
                },
                {
                    "number": 22,
                    "text": "Àti pé kí o dúró ṣinṣin nínú pípa àwọn òfin mọ́ pẹ̀lú èyítí èmi ti pàṣẹ fún ọ; bí o bá sì ṣe èyí, kíyèsíi, mo fún ọ ní ìyè ayérayé, àní bí wọn tilẹ̀ pa ọ́."
                },
                {
                    "number": 23,
                    "text": "Àti pé nísisìyí, lẹ́ẹ̀kansíi, mo bá ọ sọ̀rọ̀, ìránṣẹ mi Joseph, nípa ọkùnrin náà tí ó fẹ́ ẹ̀rí—"
                },
                {
                    "number": 24,
                    "text": "Kíyèsíi, mo wí fún un, òun gbé ara rẹ̀ ga kò sì rẹ ara rẹ̀ sílẹ̀ tó ní iwájú mi; ṣùgbọ́n bí òun bá lè tẹ orí ara rẹ̀ ba ní iwájú mi, tí ó sì rẹ ara rẹ̀ sílẹ̀ nínú àdúrà nlá ati ìgbàgbọ́, nínú òtítọ́ ọkàn rẹ̀, nígbànáà ni èmi yíò fi fún un lati wo àwọn ohun tí ó ní ìfẹ́ láti rí."
                },
                {
                    "number": 25,
                    "text": "Àti pé nígbànáà ni òun yíò sọ fún àwọn ènìyàn ìran yìí: Kíyèsíi, mo ti rí àwọn ohun tí Olúwa fi han Joseph Smith, Kekere, mo sì mọ̀ pẹ̀lú ìdánilójú pé wọ́n jẹ́ òtítọ́, nítorí mo ti rí wọn, nítorí a ti fi wọ́n hàn sí mi nípa agbára Ọlọ́run àti tí kìí ṣe ti ènìyàn."
                },
                {
                    "number": 26,
                    "text": "Àti pé èmi Olúwa pàṣẹ fún un, ìránṣẹ́ mi Martin Harris, pé òun kì yíò sọ ohun kankan fún wọn mọ́ nípa àwọn ohun wọ̀nyí, àyàfi bí òun yíò sọ pé: mo ti rí wọn, a sì ti fi wọ́n hàn sí mí nípa agbára Ọlọ́run; ìwọ̀nyí ni àwọn ọ̀rọ̀ tí òun yíò sì sọ."
                },
                {
                    "number": 27,
                    "text": "Ṣùgbọ́n bí òun bá sẹ́ èyìí òun yíò sẹ́ májẹ̀mú èyí tí ó ti dá pẹ̀lú mi ṣaájú, àti kíyèsíi, òun ti di ìdálẹbi."
                },
                {
                    "number": 28,
                    "text": "Àti pé nísisìyí, àyàfi bí òun bá rẹ ara rẹ̀ sílẹ̀, tí òun sì jẹ́wọ́ fún mi àwọn ohun tí ó ti ṣe tí kò dára, àti kí ó dá májẹ̀mú pẹ̀lú mi pé òun yíò pa àwọn òfin mi mọ́, àti pé òun yíò lo ìgbàgbọ́ nínú mi, kíyèsíi, mo wí fún un, òun kì yíò ní irú ìran bẹ́ẹ̀, nítorí èmi kì yíò fi fún un lati wo awọn ohun náà nipa èyítí mo ti sọ̀rọ̀."
                },
                {
                    "number": 29,
                    "text": "Àti pé bí èyí bá rí bẹ́ẹ̀, mo pàṣẹ fún ọ, ìránṣẹ́ mi Joseph, pé kí ìwọ ó sọ fún un, pé òun kì yíò ṣe ohunkóhun mọ́, tàbí kí ó yọ mí lẹ́nu mọ́ nípa ọ̀rọ̀ yìí."
                },
                {
                    "number": 30,
                    "text": "Ati pé bí èyí bá rí bẹ́ẹ̀, kíyèsíi, mo wí fún ọ Joseph nígbàtí ìwọ bá ti túmọ̀ àwọn ojú ewé ìwé díẹ̀ síi ìwọ yíò dúró fún ìgbà kan, àní títí tí èmi yíò fi tún pàṣẹ fún ọ; nígbàyìí ni ìwọ ó tún le túmọ̀."
                },
                {
                    "number": 31,
                    "text": "Àti pé àyàfi bí ìwọ bá ṣe èyí, kíyèsíi, ìwọ kì yíò ní ẹ̀bùn kankan mọ́, èmi yíò sì gba àwọn ohun tí mo ti fi pamọ́ pẹ̀lú rẹ lọ."
                },
                {
                    "number": 32,
                    "text": "Àti pé nísisìyí, nítorípé mo rí i tẹ́lẹ̀, ète ti ó dúró láti pa ọ run, bẹ́ẹ̀ni, mo rí i tẹ́lẹ̀ pé bí ìránṣẹ́ mi Martin Harris kò bá rẹ ara rẹ̀ sílẹ̀ kí ó sì gba ẹ̀rí láti ọwọ́ mi, pé òun yíò ṣubú sínú ìrékọjá;"
                },
                {
                    "number": 33,
                    "text": "Àti pé àwọn púpọ̀ ni wọn ńdúró láti pa ọ́ run kúrò lórí ilẹ̀ ayé; àti nítorí ìdí èyí, kí ọjọ́ rẹ ó lè gùn, mo ti fún ọ ní àwọn òfin wọ̀nyí."
                },
                {
                    "number": 34,
                    "text": "Bẹ́ẹ̀ni, fún ìdí èyí mo ti sọ pé: Dúró, kí o sì dúró jẹ́ẹ́ títí tí èmi ó fi pàṣẹ fún ọ, èmi yíò sì pèsè ọ̀nà àbáyọ nípa èyítí ìwọ yíò le ṣe àṣeyọrí ohun èyití mo ti paláṣẹ fún ọ."
                },
                {
                    "number": 35,
                    "text": "Àti pé bí ìwọ bá jẹ́ olõtọ́ ní pípa àwọn òfin mi mọ́, a ó gbé ọ sókè ní ọjọ́ ìkẹhìn. Amin."
                }
            ]
        },
        "/study/scriptures/dc-testament/dc/6": {
            "uri": "/study/scriptures/dc-testament/dc/6",
            "title": "Ẹ̀kọ́ àti àwọn Májẹ̀mú 6",
            "data_type": "chapter",
            "chapter_name": "Ìpín 6",
            "chapter_summary": [
                "1–6, Àwọn òṣìṣẹ́ nínú oko Olúwa jẹ èrè ìgbàlà; 7–13, Kò sí ẹ̀bùn kan tí ó tóbi ju ẹ̀bùn ìgbàlà lọ; 14–27, Ẹ̀rí ti òtítọ́ máa ńjáde nípa agbára ti Ẹ̀mí; 28–37, Máa wo ọ̀dọ̀ Krísti, kí o sì máa ṣe rere láì dáwọ́ dúró."
            ],
            "verses": [
                {
                    "number": 1,
                    "text": "Iṣẹ́ títóbi ati yíyanilẹ́nu kan ti fẹ́ jáde wá sí àwọn ọmọ ènìyàn."
                },
                {
                    "number": 2,
                    "text": "Kíyèsíi, èmi ni Ọlọ́run; ṣe ìgbọ́ràn sí ọ̀rọ̀ mi, èyí tí ó jẹ́ aláàyè ati alágbára, ó mú ju idà olójú méjì lọ, fún pípín sí ọ̀tọ̀ọ̀tọ̀ àwọn oríkẽ àti mùdùnmúdùn; nítorínáà ṣe ìgbọ́ràn sí àwọn ọ̀rọ̀ mi."
                },
                {
                    "number": 3,
                    "text": "Kíyèsíi, oko náà ti funfun tán fún ìkórè; nítorínáà ẹnikẹ́ni tí ó bá fẹ́ láti kórè, ẹ jẹ́ kí ó fi dòjé rẹ̀ pẹ̀lú ipá rẹ̀, àti kí ó kórè ní ojú ọjọ́, kí ó lè kó ìgbàlà àìlópin pamọ́ fún ọkàn rẹ̀ nínú ìjọba Ọlọ́run."
                },
                {
                    "number": 4,
                    "text": "Bẹ́ẹ̀ni, ẹnikẹ́ni tí ó bá fi dòjé rẹ̀ tí ó sì kórè, òun náà ni Ọlọ́run pè."
                },
                {
                    "number": 5,
                    "text": "Nítorínáà, bí ìwọ bá béèrè ní ọwọ́ mi, ìwọ yíò rí gbà; bí ìwọ bá kan ìlẹ̀kùn, a ó ṣí i fún ọ."
                },
                {
                    "number": 6,
                    "text": "Nísisìyí, nítorítí ìwọ ti béèrè, kíyèsíi, mo wí fún ọ, pa àwọn òfin mi mọ́, kí o sì lépa lati mú iṣẹ́ Síónì jáde wá ati lati fi ìdí rẹ̀ múlẹ̀."
                },
                {
                    "number": 7,
                    "text": "Ma ṣe lépa fún ọrọ̀ ṣugbọ́n fún ọgbọ́n, àti kíyèsíi, àwọn ohun ìjìnlẹ̀ Ọlọ́run ni a ó ṣí fún ọ, àti nígbànáà ni a ó sọ ìwọ di ọlọ́rọ̀. Kíyèsíi, ẹnikẹ́ni tí ó bá ní ìyè ayérayé ni ọlọ́rọ̀."
                },
                {
                    "number": 8,
                    "text": "Lõtọ́, lõtọ́, ni mo wí fún ọ, gẹ́gẹ́bí ìwọ ṣe fẹ́ lati ọwọ́ mi bẹ́ẹ̀ ni yíò rí fún ọ; àti bí ìwọ bá fẹ́, ìwọ yíó jẹ́ ohun èlò tí ṣíṣe rere púpọ̀ ní ìran yìí."
                },
                {
                    "number": 9,
                    "text": "Ma ṣe sọ ohunkohun ṣùgbọ́n ironúpìwàdà fún ìran yìí; pa àwọn òfin mi mọ́, kí o sì ṣe àtìlẹ́hìn lati mú iṣẹ́ mi jáde wá; ní ìbámu pẹ̀lú àwọn òfin mi, ìwọ yíò sì di alábùkúnfún."
                },
                {
                    "number": 10,
                    "text": "Kíyèsíi, ìwọ ní ẹ̀bùn, àti pé alábùkúnfún ni ìwọ nítorí ẹ̀bùn rẹ. Rántí pé ó jẹ́ mímọ́ ó sì wá láti òkè—"
                },
                {
                    "number": 11,
                    "text": "Àti pé bí ìwọ bá béèrè, ìwọ yíò mọ àwọn ohun ìjìnlẹ̀ títóbi àti yíyanilẹ́nu; nítorínáà ìwọ yíò lo ẹ̀bùn rẹ, kí ìwọ lè wá àwọn ohun ìjìnlẹ̀ rí, kí ìwọ lè mú ọ̀pọ̀lọpọ̀ wá sí ìmọ̀ ti òtítọ́ náà, bẹ́ẹ̀ni, ní yí wọn lọ́kàn padà nínú àṣìṣe àwọn ọ̀nà wọn."
                },
                {
                    "number": 12,
                    "text": "Máṣe sọ ẹ̀bùn rẹ di mímọ̀ fún ẹnikẹ́ni bíkòṣe àwọn tí wọ́n ní ìgbàgbọ́ kan náà pẹ̀lúù rẹ. Maṣe ka àwọn ohun mímọ́ sí yẹpẹrẹ."
                },
                {
                    "number": 13,
                    "text": "Bí ìwọ yíò bá ṣe rere, Bẹ́ẹ̀ni, tí ìwọ yíò sì jẹ́ olõtọ́ títí dé òpin, a ó gbà ọ́ là ní ìjọba Ọlọ́run, èyí tí ó tóbi jùlọ nínú gbogbo awọn ẹ̀bùn Ọlọ́run; nítorí kò sí ẹ̀bùn kan tí ó tóbi ju ẹ̀bun ìgbàlà lọ."
                },
                {
                    "number": 14,
                    "text": "Lõtọ́, lõtọ́, ni mo wí fún ọ, alábùkúnfún ni ìwọ fún ohun tí ìwọ ti ṣe; nítorí ìwọ ti béèrè lọ́wọ́ mi, àti kíyèsíi, ní gbogbo ìgbà púpọ̀ tí ìwọ ti béèrè ìwọ ti gba ẹ̀kọ́ nípasẹ̀ Ẹ̀mí mi. Bí kò bá ṣe bẹ́ẹ̀, ìwọ kì bá tí wá sí ibi tí ìwọ wà ní àkókò yìí."
                },
                {
                    "number": 15,
                    "text": "Kíyèsíi, ìwọ mọ̀ pé ìwọ ti béèrè lọ́wọ́ mi èmi sì fi òye yé ọkàn rẹ; àti pé nísisìyí èmi sọ àwọn nkan wọ̀nyí fún ọ kí ìwọ lè mọ̀ pé ati fi òye yé ọ́ nípasẹ̀ Ẹ̀mí òtítọ́;"
                },
                {
                    "number": 16,
                    "text": "Bẹ́ẹ̀ni, mo wí fún ọ, kí ìwọ kí ó le mọ̀ pé kò sí ẹlòmíràn bí kò ṣe Ọlọ́run tí ó mọ àwọn èrò àti ète ọkàn rẹ."
                },
                {
                    "number": 17,
                    "text": "Mo sọ àwọn nkan wọ̀nyí fún ọ gẹ́gẹ́bí ẹ̀rí sí ọ—pé àwọn ọ̀rọ̀ tàbí iṣẹ́ èyítí o ti ńkọ jẹ́ òtítọ́."
                },
                {
                    "number": 18,
                    "text": "Nítorínáà jẹ́ alãpọn; dúró ti ìránṣẹ́ mi Joseph, pẹ̀lú òtítọ́, nínú èyíkéyí ipò ìsòro tí òun lè wà nítorí ọ̀rọ̀ náà."
                },
                {
                    "number": 19,
                    "text": "Kìlọ̀ fún un nínú àwọn àṣìṣe rẹ̀, àti bákannáà gba ìkìlọ̀ láti ọ̀dọ̀ rẹ̀. Jẹ́ onísùúrù; máa ronújinlẹ̀; wà ní ìwọ̀ntún-wọ̀nsì; ní sùúrù, ìgbàgbọ́, ìrètí àti ìfẹ́ aláìlẹ́gbẹ́."
                },
                {
                    "number": 20,
                    "text": "Kíyèsíi, ìwọ ni Oliver, mo sì ti bá ọ sọ̀rọ̀ nítorí àwọn ìfẹ́ ọkàn rẹ; nítorínáà fi àwọn ọ̀rọ̀ wọ̀nyí pamọ́ sínú ọkàn rẹ. Jẹ́ olõtọ́ àti alãpọn ní pípa àwọn òfin Ọlọ́run mọ́, èmi yíò sì yí ọ ká pẹ̀lú apá ìfẹ́ mi."
                },
                {
                    "number": 21,
                    "text": "Kíyèsíi, èmi ni Jésu Krísti, Ọmọ Ọlọ́run. Èmi yìí kan náà ni ó wá sí ọ̀dọ̀ àwọn tèmi, àwọn tèmi kò sì gbà mí. Èmi ni ìmọ́lẹ̀ tí ó ńtan nínú òkùnkùn, tí òkùnkùn náà kò sì borí rẹ̀."
                },
                {
                    "number": 22,
                    "text": "Lõtọ́, lõtọ́, ni mo wí fún ọ, bí ìwọ bá fẹ́ ẹ̀rí síwájú síi, mú ọkàn rẹ lọ sí òru ọjọ́ tí o kígbe pè mí nínú ọkàn rẹ, pé kí ìwọ le mọ̀ nípa òtítọ́ àwọn nkan wọ̀nyí."
                },
                {
                    "number": 23,
                    "text": "Njẹ́ èmi kò ha sọ̀rọ̀ àlàáfíà sí ọkàn rẹ nípa ohun náà? Irú ẹ̀rí títóbi wo ni o tún lè ní jù láti ọ̀dọ̀ Ọlọ́run lọ?"
                },
                {
                    "number": 24,
                    "text": "Àti nísisìyí, kíyèsíi, ìwọ ti gba ẹ̀rí kan; nítorí bí èmi bá ti sọ àwọn ohun tí ènìyàn kankan kò mọ̀, ìwọ kò ha ti gba ẹ̀rí kan bí?"
                },
                {
                    "number": 25,
                    "text": "Àti pé, kíyèsíi, mo ti fi ẹ̀bùn kan fún ọ, bí ìwọ bá fẹ́ láti ọ̀dọ̀ mi, láti lè túmọ̀, àní bíi ti ìránṣẹ mi Joseph."
                },
                {
                    "number": 26,
                    "text": "Lõtọ́, lõtọ́, ni mo wí fún ọ, pé àwọn àkọsílẹ̀ wà èyítí ó ní púpọ̀ lára àwọn ìhìnrere mi nínú, èyí tí a ti pamọ́ sẹ́hìn nítorí ìwà búbúrú àwọn ènìyàn."
                },
                {
                    "number": 27,
                    "text": "Àti nísisìyí mo pàṣẹ fún ọ, pé bí o bá ní àwọn ìfẹ́ rere—ìfẹ́ láti to ìṣura jọ fún ara rẹ ní ọ̀run—nígbànáà ni ìwọ yíò ṣe ìrànlọ́wọ́ ní mímú wá sí ìmọ́lẹ̀, pẹ̀lú ẹ̀bùn rẹ, àwọn abala wọ̃nnì lára àwọn ìwé mímọ́ mi tí a ti fipamọ́ nítorí àìṣedédé."
                },
                {
                    "number": 28,
                    "text": "Àti nísisìyí, kíyèsíi, èmi fi fún ọ, àti bákannáà fún ìránṣẹ́ mi Joseph, àwọn kọ́kọ́rọ́ ẹ̀bùn yìí, èyí tí yíò mú iṣẹ́ ìranṣẹ́ yìí wá sí ìmọ́lẹ̀; àti pé ní ẹnu ẹlẹ́rìí méjì tàbí mẹ́ta ni a ó fi ìdí gbogbo ọ̀rọ̀ múlẹ̀."
                },
                {
                    "number": 29,
                    "text": "Lõtọ́, lõtọ́, ni mo wí fún yín, bí wọ́n bá kọ àwọn ọ̀rọ̀ mi, àti apákan ìhìnrere mi àti iṣẹ́ ìránṣẹ́ yìí, alábùkúnfún ni ẹ̀yin, nítorí wọn kò le ṣe síi yín mọ́ ju sí mi lọ."
                },
                {
                    "number": 30,
                    "text": "Àní bí wọn bá sì ṣe síi yín aní bí wọn ti ṣe sí mi, alábùkúnfún ni ẹ̀yin, nítorí ẹ̀yin yíò gbé pẹ̀lú mi nínú ògo."
                },
                {
                    "number": 31,
                    "text": "Ṣùgbọ́n bí wọn kò bá kọ àwọn ọ̀rọ̀ mi, èyí tí a ó fi ìdí rẹ̀ múlẹ̀ nípa ẹ̀rí èyí tí a ó fi fúnni, alábùkúnfún ni àwọn, àti nígbànáà ni ẹ̀yin yíò ní ayọ̀ nínú èso àwọn iṣẹ́ yín."
                },
                {
                    "number": 32,
                    "text": "Lõtọ́, lõtọ́, ni mo wí fún yín, gẹ́gẹ́bí mo ti wí fún àwọn ọmọ ẹ̀hìn mi, níbi tí ẹni méjì tàbi mẹ́ta bá kó ara wọn jọ ní orúkọ mi, nípa ohun kan, kíyèsíi, níbẹ̀ ni èmi yíò wà lààrin wọn—àní bẹ́ẹ̀ni èmi ṣe wà lààrin yin."
                },
                {
                    "number": 33,
                    "text": "Ẹ má ṣe bẹ̀rù láti ṣe rere, ẹ̀yin ọmọ mi, nítorí ohunkohun tí ẹ̀yin bá fúrúgbìn, èyìínì náà ni ẹ̀yin yíò kórè; nítorínáà, bí ẹ̀yin bá fúrúgbìn rere ẹ̀yin yíò kórè rere gẹ́gẹ́bí èrè yín."
                },
                {
                    "number": 34,
                    "text": "Nítorínáà, ẹ má bẹ̀rù, agbo kékeré, ẹ ṣe rere; ẹ jẹ́ kí ayé àti ọ̀run àpáàdì parapọ̀ ṣe òdì sí yín, nítorí bí a bá kọ́ọ yín lé orí àpáta mi, wọn kì yíò lè borí."
                },
                {
                    "number": 35,
                    "text": "Kíyèsíi, èmi kò dá yín lẹ́bi; ẹ máa lọ ní àwọn ọ̀nà yín ẹ má sì ṣe dẹ́ṣẹ̀ mọ́; ẹ ṣe àwọn iṣẹ́ tí mo pa láṣẹ fún yín pẹ̀lú àròjinlẹ̀."
                },
                {
                    "number": 36,
                    "text": "Ẹ máa wo ọ̀dọ̀ mi nínú gbogbo èrò inú, ẹ má ṣe iyè méjì, ẹ má bẹ̀rù."
                },
                {
                    "number": 37,
                    "text": "Ẹ kíyèsí àwọn ọgbẹ́ tí wọn gún ìhà mi, àti bákannáà àwọn àpá ìṣó tí ó wà ní awọn ọwọ́ àti ẹsẹ̀ mi; ẹ jẹ́ olõtọ́, ẹ pa àwọn òfin mi mọ́, ẹ̀yin yíò sì jogún ìjọba ọ̀run. Amin."
                }
            ]
        },
        "/study/scriptures/dc-testament/dc/7": {
            "uri": "/study/scriptures/dc-testament/dc/7",
            "title": "Ẹ̀kọ́ àti àwọn Májẹ̀mú 7",
            "data_type": "chapter",
            "chapter_name": "Ìpín 7",
            "chapter_summary": [
                "1–3, Jòhánnù àyànfẹ́ yíò wà láàyè títí tí Olúwa yíò fi dé; 4–8, Pétérù, Jamesì, àti Jòhánnù di àwọn kọ́kọ́rọ́ ìhìnrere mú."
            ],
            "verses": [
                {
                    "number": 1,
                    "text": "Olúwa sì wí fún mi pé: Jòhánù, àyànfẹ́ mi, kín ni ìwọ nfẹ́? Nítorí bí ìwọ bá béèrè ohun tí o fẹ́, èmi yíò fií fún ọ."
                },
                {
                    "number": 2,
                    "text": "Èmi sì wí fún un pé: Olúwa, fi agbára fún mi lórí ikú, kí èmi lè wà láàyè kí èmi sì mú awọn ọkàn wá sí ọ̀dọ̀ rẹ."
                },
                {
                    "number": 3,
                    "text": "Olúwa sì wí fún mi pé: Lõtọ́, lõtọ́, ni mo wí fún ọ, nítorítí ìwọ béèrè èyí, ìwọ yíò dúró títí èmi yíò fi dé nínú ògo mi, ìwọ yíò sì sọ àsọtẹ́lẹ̀ níwájú àwọn orílẹ̀-èdè, ìbátan, èdè àti ènìyàn."
                },
                {
                    "number": 4,
                    "text": "Àti nítorí ìdí èyí Olúwa sọ fún Pétérù: Bí èmi bá fẹ́ kí ó dúró títí èmi yíò fi dé, kín ni èyí jẹ́ sí ọ? Nítorí ó fẹ́ lati ọ̀dọ̀ mi pé kí òun lè mú àwọn ọkàn wá sí ọ̀dọ̀ mi, ṣùgbọ́n ìwọ nfẹ́ kí o lè yára wá sí ọ̀dọ̀ mi nínú ìjọba mi."
                },
                {
                    "number": 5,
                    "text": "Èmi sọ fún ọ, Pétérù, èyí jẹ́ ìfẹ́-inú rere; ṣùgbọ́n àyànfẹ́ mi nfẹ́ pé kí òun lè ṣe púpọ̀ síi, tàbí iṣẹ́ tí ó tóbi síbẹ̀ lààrin àwọn ènìyàn ju èyí tí ó ti ṣe ṣíwájú."
                },
                {
                    "number": 6,
                    "text": "Bẹ́ẹ̀ni, òun ti dáwọ́lé iṣẹ́ títóbi kan; nítorínáà èmi yíò ṣe òun bíi ọ̀wọ́ inà àti ángẹ́lì tí ó ńjíṣẹ́ ìrànṣẹ́; òun yíò ṣe iṣẹ́ ìránṣẹ́ fún àwọn tí wọn yíò di ajogún ìgbàlà tí wọn ngbé ní ilé ayé."
                },
                {
                    "number": 7,
                    "text": "Àti pé èmi yíò jẹ́ kí ìwọ ó ṣe iṣẹ́ ìránṣẹ fún òun àti fún arákùnrin rẹ Jákọ́bù; àti ẹ̀yin mẹ́tẹ̀ta ni èmi yíò fi agbára yìí àti àwọn kọ́kọ́rọ́ iṣẹ́ ìránṣẹ́ fún títí èmi yíò fi dé."
                },
                {
                    "number": 8,
                    "text": "Lõtọ́ ni mo wí fún yín, ẹ̀yin méjèèjì yíò rí gbà gẹ́gẹ́bí ìfẹ́-inú yín, nítorí ẹ ní ayọ̀ nínú ohun tí ẹ ti fẹ́."
                }
            ]
        },
        "/study/scriptures/dc-testament/dc/8": {
            "uri": "/study/scriptures/dc-testament/dc/8",
            "title": "Ẹ̀kọ́ àti àwọn Májẹ̀mú 8",
            "data_type": "chapter",
            "chapter_name": "Ìpín 8",
            "chapter_summary": [
                "1–5, Ìfihàn máa nwá nípa agbára Ẹ̀mí Mímọ́, 6–12, Ìmọ̀ nípa àwọn ohun ìjìnlẹ̀ Ọlọ́run àti agbára láti lè túmọ̀ àwọn àkọsílẹ̀ ìgbàanì nwá nípa ìgbàgbọ́."
            ],
            "verses": [
                {
                    "number": 1,
                    "text": "Oliver Cowdery, lõtọ́, lõtọ́, ni mo wí fún ọ, pé dájúdájú bí Olúwa ti wà láàyè, ẹnití í ṣe Ọlọ́run àti Olùràpadà rẹ, àní bẹ́ẹ̀ dájú ni ìwọ yíò gba ìmọ̀ ohun-kohun tí ìwọ yíò bá bèerè nínú ìgbàgbọ́ pẹ̀lú ọkàn òtítọ́, ní gbígbàgbọ́ pé ìwọ yíò gbà ìmọ̀ nípa àwọn àkọsílẹ̀ fífín ti àtijọ́, tí wọn jẹ́ ti igbàanì, tí wọn ní àwọn abala wọ̃nnì lára ìwé mímọ́ mi nínú, nípa èyí tí a ti sọ̀rọ̀ nípasẹ̀ ìṣípayá Ẹ̀mí mi."
                },
                {
                    "number": 2,
                    "text": "Bẹ́ẹ̀ni, kíyèsíi, èmi yíò sọ fún ọ nínú ọkàn rẹ àti ní inú ẹ̀mí rẹ, lati ọwọ́ Ẹ̀mí Mímọ́, èyí tí yíò wá sí orí rẹ àti èyí tí yíò máa gbé nínú ọkàn rẹ."
                },
                {
                    "number": 3,
                    "text": "Nísisìyí, kíyèsíii èyí ni ẹ̀mí ìfihàn; kíyèsíi èyí náà ni ẹ̀mí nípasẹ̀ èyí tí Mósè fi mú àwọn ọmọ Israeli la Òkun Pupa kọjá ní orí ìyàngbẹ ilẹ̀."
                },
                {
                    "number": 4,
                    "text": "Nítorínáà èyí ni ẹ̀bùn rẹ; ṣe àmúlò rẹ̀, àti pé alábùkúnfún ni ìwọ, nítorí èyí yíò gbà ọ́ sílẹ̀ ní ọwọ̀ àwọn ọ̀tá rẹ, nígbàtí, bí kò bá rí bẹ́ẹ̀, wọn yíò pa ọ́, kí wọn sì mú ọkàn rẹ wá sí ìparun."
                },
                {
                    "number": 5,
                    "text": "Áà, rantí àwọn ọ̀rọ̀ wọ̀nyí, kí o sì pa àwọn òfin mi mọ́. Rántí, èyí ni ẹ̀bùn rẹ."
                },
                {
                    "number": 6,
                    "text": "Nísìsìyí èyí kìí ṣe gbogbo ẹ̀bùn rẹ; nítorí ìwọ tún ní ẹ̀bùn míràn, èyí tíí ṣe ẹ̀bùn Áárónì; kíyèsíi, èyí ti sọ ọ̀pọ̀lọpọ̀ àwọn nkan fún ọ."
                },
                {
                    "number": 7,
                    "text": "Kíyèsíi, kò sí agbára míràn, àfi agbára Ọlọ́run, tí ó lè mú kí ẹ̀bùn Áárónì yìí wà pẹ̀lú rẹ."
                },
                {
                    "number": 8,
                    "text": "Nítorínáà, má ṣe iyè méjì, nítorí ẹ̀bùn Ọlọ́run ni; ìwọ yíò sì dìí mú ní ọwọ́ rẹ, láti ṣe àwọn iṣẹ́ yíyanilẹ́nu: àti pé kò sí agbára tí yíò lè gbàá kúrò ní ọwọ́ rẹ, nítorí iṣẹ́ Ọlọ́run ni."
                },
                {
                    "number": 9,
                    "text": "Àti, nítorínáà, ohunkóhun tí ìwọ bá bèerè ní ọwọ́ mi pé kí èmi ó sọ fún ọ nípa ọ̀nà yìí, èyí ni èmi yíò fi fún ọ, ìwọ yíò sì ní ìmọ̀ nípa rẹ̀."
                },
                {
                    "number": 10,
                    "text": "Rántí pé láì sí ìgbàgbọ́ ìwọ kò lè ṣe ohunkóhun, nítorínáà bèerè pẹ̀lú ìgbàgbọ́. Má ṣe fi àwọn nkan wọ̀nyí ṣe eré; má ṣe bèerè fún èyí tí kò yẹ."
                },
                {
                    "number": 11,
                    "text": "Béèrè kí ìwọ lè mọ̀ àwọn ohun ìjìnlẹ̀ Ọlọ́run, àti kí ìwọ baà lè túmọ̀ àti lati gba ìmọ̀ nínú gbogbo àwọn àkọsílẹ̀ àtijọ́ wọ̃nnì èyítí a ti fi pamọ́, tí wọn jẹ́ mímọ́; àti gẹ́gẹ́bí ìgbàgbọ́ rẹ ni a ó ṣe fún ọ."
                },
                {
                    "number": 12,
                    "text": "Kíyèsíi, èmi ni Ẹnití Ó ti sọ ọ́; àti pé èmi kan náà ni ó ti bá ọ sọ̀rọ̀ láti àtètèkọ́ṣe. Àmin."
                }
            ]
        },
        "/study/scriptures/dc-testament/dc/9": {
            "uri": "/study/scriptures/dc-testament/dc/9",
            "title": "Ẹ̀kọ́ àti àwọn Májẹ̀mú 9",
            "data_type": "chapter",
            "chapter_name": "Ìpín 9",
            "chapter_summary": [
                "1–6, Àwọn àkọsílẹ̀ àtijọ́ mìíràn ni a kò tíì túmọ̀; 7–14, Ìwé Ti Mọ́mọ́nì ni a túmọ̀ pẹ̀lú àṣàrò àti pẹ̀lú ìfìdímúlẹ̀ ti ẹ̀mí."
            ],
            "verses": [
                {
                    "number": 1,
                    "text": "Kíyèsíi, mo wí fún ọ, ọmọ mi, pé nítorí tí ìwọ kò túmọ̀ gẹ́gẹ́bí èyíinì tí ìwọ fẹ́ lati ọ̀dọ̀ mi, àti bí o ṣe tún bẹ̀rẹ̀ láti máa kọ̀wé fún ìránṣẹ́ mi Joseph Smith, Kékeré, àní bẹ́ẹ̀ gẹ́gẹ́ ni èmi yíò fẹ́ kí o tẹ̀ síwájú títí ìwọ yíò fi parí àkọsílẹ̀ náà, èyí tí mo ti fi lé e lọ́wọ́."
                },
                {
                    "number": 2,
                    "text": "Àti nígbànáà, kíyèsíi, àwọn àkọsílẹ̀ mìíràn ni mo ní, tí èmi yíò fún ọ ní agbára pé kí ìwọ le ṣe àtìlẹ́hìn lati túmọ̀."
                },
                {
                    "number": 3,
                    "text": "Ṣe sùúrù, ọmọ mi, nítorí ó jẹ́ ọgbọ́n ní inú mi, àti pé kò tọ́nà pé kí o túmọ̀ ní àkókò yìí."
                },
                {
                    "number": 4,
                    "text": "Kíyèsíi, iṣẹ́ tí a pè ọ́ láti ṣe ni láti kọ ìwé fún ìránṣẹ́ mi Joseph."
                },
                {
                    "number": 5,
                    "text": "Àti, kíyèsíi, nítorípé ìwọ kò tẹ̀síwájú gẹ́gẹ́bí o ṣe bẹ̀rẹ̀, nígbàtí o dáwọ́lé lati máa túmọ̀, ni mo ṣe gba ànfàní yìí kúrò ní ọwọ́ rẹ."
                },
                {
                    "number": 6,
                    "text": "Má ṣe kùn sínú, ọmọ mi, nítorí ó jẹ́ ọgbọ́n nínú mi pé mo ti hùwà sí ọ ní ọ̀nà yìí."
                },
                {
                    "number": 7,
                    "text": "Kíyèsíi, kò tíì yé ọ; ìwọ ti ní èrò pé èmi yíò fi í fún ọ, nígbàtí ìwọ kò ní èrò inú bíkòṣe pé kí o beèrè lọ́wọ́ mi."
                },
                {
                    "number": 8,
                    "text": "Ṣùgbọ́n, kíyèsíi, mo wí fún ọ, pé o gbọ́dọ̀ kọ́kọ́ ṣe àsàrò rẹ̀ nínú iyè rẹ; lẹ́hìnnáà ìwọ gbọ́dọ̀ bèerè lọ́wọ́ mi bóyá ó tọ́, bí ó bá sì tọ́, èmi yíò mú kí oókan àyà rẹ kí ó gbóná nínú rẹ; nítorínáà, ìwọ yíò mọ̀ lára pé ó tọ́."
                },
                {
                    "number": 9,
                    "text": "Ṣùgbọ́n bí kò bá tọ́ ìwọ kì yíò ní irú ìmọ̀lára bẹ́ẹ̀, ṣugbọ́n ìwọ yíò ní ìraníyè ti ìrònú èyí tí yíò mú kí o gbàgbé ohun tí ó jẹ́ àìtọ́; nítorínáà, ìwọ kò leè kọ ohun náà tí ó jẹ́ mímọ́ àfi bí a bá fi fún ọ láti ọ̀dọ̀ mi."
                },
                {
                    "number": 10,
                    "text": "Nísisìyí, bí ìwọ bá ti mọ èyí ìwọ ìba ti túmọ; bí ó tilẹ̀ rí bẹ́ẹ̀, kò tọ̀nà pé kí o túmọ̀ ní ìsisìyí."
                },
                {
                    "number": 11,
                    "text": "Kíyèsíi, ó tọ̀nà nígbàtí o bẹ̀rẹ̀; ṣùgbọ́n ìwọ bẹ̀rù, àti pé àkókò náà ti kọjá, kò sì tọ̀nà mọ́ nísìsìyí;"
                },
                {
                    "number": 12,
                    "text": "Nítorí, njẹ́ ìwọ kò kíyèsíi pé mo ti fun ìránṣẹ mi Joseph ní ànító okun, nípa èyí tí àlàfo náà dí? Kò sì sí ọ̀kankan nínú yin tí mo dá lẹ́bi."
                },
                {
                    "number": 13,
                    "text": "Ṣe ohun yìí èyí tí èmi ti paláṣẹ fún ọ, ìwọ yíò sì ṣe rere. Jẹ́ olõtọ́, kí o má sì ṣe gba ìdánwò láàyè."
                },
                {
                    "number": 14,
                    "text": "Dúró ṣinṣin nínú iṣẹ́ náà èyí tí mo ti pè ọ́ sí, àti pé irun orí rẹ kan kì yíò sọnù, a ó sì gbé ọ sókè ní ọjọ́ ìkẹhìn. Amin."
                }
            ]
        },
        "/study/scriptures/dc-testament/dc/10": {
            "uri": "/study/scriptures/dc-testament/dc/10",
            "title": "Ẹ̀kọ́ àti àwọn Májẹ̀mú 10",
            "data_type": "chapter",
            "chapter_name": "Ìpín 10",
            "chapter_summary": [
                "1–26, Sátánì rú àwọn ènìyàn búburú sókè láti ṣe àtakò iṣẹ́ Olúwa; 27–33, Òun nwá láti pa ọkàn àwọn ènìyàn run; 34–52, Ìhìnrere yíò lọ sí ọ̀dọ̀ àwọn ará Lámánì àti sí gbogbo àwọn orílẹ̀ èdè nípa Ìwé Ti Mọ́mọ́nì; 53–63, Olúwa yíò gbé Ìjọ Rẹ̀ àti ìhìnrere Rẹ̀ kalẹ̀ ní ààrin àwọn ènìyàn; 64–70, Òun yíò kó gbogbo àwọn ẹni ironúpìwàdà jọ sí inú Ìjọ Rẹ̀ yíò sì gba àwọn olùgbọ́ràn là."
            ],
            "verses": [
                {
                    "number": 1,
                    "text": "Nísisìyí, kíyèsíi, mo wí fún ọ, pé nítorí tí o gbé àwọn ohun kíkọ wọ̃nnì tí a ti fi agbára fún ọ láti túmọ̀ nípasẹ̀ Urímù àti Túmmímù, sílẹ̀ sí ọwọ́ ènìyàn búburú, ìwọ ti sọ wọ́n nù."
                },
                {
                    "number": 2,
                    "text": "Àti pé ìwọ ti sọ ẹ̀bùn rẹ nù ní ìgbà kannáà, iyè rẹ sì ti ṣókùnkùn."
                },
                {
                    "number": 3,
                    "text": "Bí ó tilẹ̀ rí bẹ́ẹ̀, nísisìyí a ti mú un padà sípò fún ọ lẹ́ẹ̀kansíi; nítorínáà ríi pé o jẹ́ olótĩtọ́ kí o sì tẹ̀síwájú sí píparí ìyókù iṣẹ́ ìtumọ̀ náà gẹ́gẹ́bí o ṣe bẹ̀rẹ̀."
                },
                {
                    "number": 4,
                    "text": "Má ṣe sáré púpọ̀ jù tàbí kí o ṣe iṣẹ́ ju bí o ti ní okun lọ àti àwọn ohun èlò tí a pèsè fún ọ láti ṣe ìtúmọ̀; ṣugbọ́n jẹ́ aláìṣemẹ́lẹ́ títí dé òpin."
                },
                {
                    "number": 5,
                    "text": "Máa gbàdúrà nígbà gbogbo, kí ìwọ lè di aṣẹ́gun; Bẹ́ẹ̀ni, kí ìwọ o lè ṣẹ́gun Sátánì, àti pé kí ìwọ lè bọ́ lọ́wọ́ àwọn ìránṣẹ́ Sátánì tí wọ́n di iṣẹ́ rẹ̀ mú."
                },
                {
                    "number": 6,
                    "text": "Kíyèsíi, wọn ti wá ọ̀nà láti pa ọ́ run; Bẹ́ẹ̀ni, àní ẹni náà nínú ẹni tí ìwọ ní ìgbẹkẹ̀lé, ti wá ọ̀nà láti pa ọ́ run."
                },
                {
                    "number": 7,
                    "text": "Àti pé fún ìdí èyí mo sọ pé ó jẹ́ ènìyàn búburú, nítorí òun ti wá ọ̀nà láti kó àwọn ohun tí a fi sí ìpamọ́ rẹ lọ; àti bákannáà òun ti lépa láti pa ẹ̀bùn rẹ run."
                },
                {
                    "number": 8,
                    "text": "Àti pé nítorí tí ìwọ ti gbé àwọn ìwé náà lé e lọ́wọ́, kíyèsíi, àwọn ènìyàn búburú ti gbà wọ́n lọ́wọ́ rẹ."
                },
                {
                    "number": 9,
                    "text": "Nítorínáà, ìwọ ti gbé àwọn nkan wọ̀nyí sílẹ̀, bẹ́ẹ̀ni, èyíinì tí ó jẹ́ mímọ́, sí inũ búburú."
                },
                {
                    "number": 10,
                    "text": "Àti pé, kíyèsíi, Sátánì ti fi sí ọkàn wọn láti pààrọ̀ àwọn ọ̀rọ̀ èyí tí ìwọ ti mú kí a kọ, tàbí tí ìwọ ti túmọ̀, àwọn èyí tí wọn ti lọ kúrò ní ọwọ́ rẹ."
                },
                {
                    "number": 11,
                    "text": "Àti kíyèsíi, mo wí fún ọ, pé nítorí tí wọn ti pààrọ̀ àwọn ọ̀rọ̀ wọ̀nyí, wọn kà lòdì sí ohun tí ìwọ túmọ̀ àti tí o mú kí a kọ;"
                },
                {
                    "number": 12,
                    "text": "Àti, ní ọ̀nà yìí, Sátánì ti lépa lati gbé ète àrékérekè kan kalẹ̀, kí òun lè pa iṣẹ́ yìí run."
                },
                {
                    "number": 13,
                    "text": "Nítorí ó ti fi sí ọkàn wọn láti ṣe èyí, pé nípa irọ́ pípa wọn yíò lè sọ pé àwọn ti mú ọ nínú àwọn ọ̀rọ̀ tí ìwọ ṣe bí ẹni pé o túmọ̀."
                },
                {
                    "number": 14,
                    "text": "Lõtọ́, ni mo wí fún ọ, pé èmi kì yíò fi ààyè gbà pé kí Sátánì ṣe àṣeyọrí ète ibi rẹ̀ nínú ohun yìí."
                },
                {
                    "number": 15,
                    "text": "Nítorí kíyèsíi, òun ti fi sí ọkàn wọn láti mú kí ìwọ ó dán Olúwa Ọlọ́run rẹ wò, nípa bíbéèrè lati tún ìtúmọ̀ rẹ̀ ṣe lẹ́ẹ̀kan síi."
                },
                {
                    "number": 16,
                    "text": "Àti nígbànáà, kíyèsíi, wọ́n sọ wọ́n sì rò nínú ọkàn wọn—Àwa yíò wòó bóyá Ọlọ́run ti fún un ní agbára láti túmọ̀, bí ó bá sì rí bẹ́ẹ̀, yíò tún fún un ní agbára bákanáà lẹ́ẹ̀kan síi."
                },
                {
                    "number": 17,
                    "text": "Àti pé bí Ọlọ́run bá fún un ní agbára lẹ́ẹ̀kan síi, tàbí bí òun bá ṣe ìtúmọ̀ lẹ́ẹ̀kansíi, tàbí, ní ọnà míràn, bí òun bá lè mú awọn ọ̀rọ̀ kannáà jáde wá, kíyèsíi, a ti ní àwọn ọ̀rọ̀ wọ̀nyí ní ọwọ́ wa, àwa sì ti pààrọ̀ wọn;"
                },
                {
                    "number": 18,
                    "text": "Nítorínáà wọn kò lè bá ara mu, àwa yíò sì sọ pé òun ti pa irọ́ nínú awọn ọ̀rọ̀ rẹ̀, àti pè òun kò ní ẹ̀bùn, òun kò sì ní agbára."
                },
                {
                    "number": 19,
                    "text": "Nítorínáà a ó paárun, àti iṣẹ́ náà bákannáà; àti pé a ó ṣe èyí kí ojú má baà tì wá ní ìkẹhìn, àti kí á ba lè gba ògo ti ayé."
                },
                {
                    "number": 20,
                    "text": "Lõtọ́, lõtọ́, ni mo wí fún ọ, pé Sátánì ti gba ọkàn wọn; ó rú ọkàn wọn sókè sí àìṣedéédé ní ìlòdì sí ohun èyítí ó dára;"
                },
                {
                    "number": 21,
                    "text": "Àti pé ọkàn wọn ti bàjẹ́, ó sì kún fún búburú àti àwọn ohun ìríra; àti pé wọn fẹ́ràn òkùnkùn dípò ìmọ́lẹ̀, nítorí awọn iṣẹ́ wọn jẹ́ ibi; nítorínáà wọn kì yíò béèrè mi."
                },
                {
                    "number": 22,
                    "text": "Sátánì rú wọn sókè, kí ó lè sìn ọkàn wọn lọ sí ìparun."
                },
                {
                    "number": 23,
                    "text": "Àti báyìí ni òun ti gbé ète àrékérekè kan kalẹ̀, ní ríro láti pa iṣẹ́ Ọlọ́run run; ṣugbọ́n èmi yíò beerè èyí ní ọwọ́ wọn, yíò sì padà di ìtìjú àti ìdálẹ́bi fún wọn ní ọjọ́ ìdájọ́."
                },
                {
                    "number": 24,
                    "text": "Bẹ́ẹ̀ni, òun ti rú ọ̀kàn wọ́n sókè láti bínú tako iṣẹ́ yìí."
                },
                {
                    "number": 25,
                    "text": "Bẹ́ẹ̀ni, òun ti sọ fún wọn: Ẹ tàn jẹ kí ẹ sì dúró ní ìkọ̀kọ̀ láti mú, kí ẹ lè pa run; kíyèsíi; èyí kìí ṣe ìbàjẹ́. Àti báyìí ni òun pọ́n wọn, ó sì wí fún wọn pé kìí ṣe ẹ̀ṣẹ̀ lati pa irọ́ kí wọ́n ba lè mú ènìyàn nínú irọ́, kí wọ́n ba lè pa á run."
                },
                {
                    "number": 26,
                    "text": "Àti báyìí ni ó pọ́n wọn lé, ó sì sìn wọn títí ó fi wọ́ ọkàn wọn lọ sí ọ̀run àpáàdì; àti báyìí ni ó jẹ́ kí wọn ó mú ara wọn bọ́ sínú ìkẹ́kùn tí àwọn tìkara wọn dẹ."
                },
                {
                    "number": 27,
                    "text": "Àti báyìí ni òun nlọ sí òkè àti sí ilẹ̀, síwá àti sẹ́hìn nínú ilé ayé, ní wíwá lati pa ọkàn àwọn ènìyàn run."
                },
                {
                    "number": 28,
                    "text": "Lõtọ́, lõtọ́, ni mo wí fún ọ, ègbé ni fún ẹnití ó parọ́ láti tan ni jẹ nítorí òun rò pé ẹlòmíràn ti parọ́ láti tan ni jẹ, nítorí a kì yíò dá irú ẹni bẹ́ẹ̀ sí nínú ìdájọ́ Ọlọ́run."
                },
                {
                    "number": 29,
                    "text": "Nísisìyí, kíyèsíi, wọ́n ti pààrọ̀ àwọn ọ̀rọ̀ wọ̀nyí, nítorípé Sátánì wí fún wọn: Òun ti tàn ọ́ jẹ—àti pé báyìí ni ó pọ́n wọn sí ìṣìnà lati ṣe àìṣedéédé, láti jẹ́ kí ìwọ kí ó dán Olúwa Ọlọ́run rẹ wò."
                },
                {
                    "number": 30,
                    "text": "Kíyèsíi, mo wí fún ọ, pé ìwọ kì yíò tún túmọ̀ lẹ́ẹ̀kansíi àwọn ọ̀rọ̀ wọ̃nnì tí o ti jáde lọ kúrò ní ọwọ́ rẹ."
                },
                {
                    "number": 31,
                    "text": "Nitori, kíyèsíi, wọn kì yíò ṣe àṣeyọrí awọn ète ibi wọn ní pípa irọ́ lòdì sí àwọn ọ̀rọ wọ̃nnì. Nítorí, kíyèsíi, bí ìwọ bá le mú àwọn ọ̀rọ̀ kannáà jade, wọ́n yíò sọ pé ìwọ ti pa irọ́, àti pé ìwọ ti ṣe bíi ẹnipé o túmọ̀, ṣùgbọ́n pé o ti tako ara rẹ."
                },
                {
                    "number": 32,
                    "text": "Àti, kíyèsíi, wọn yíò tẹ èyí jade, àti pé Sátánì yíò sé ọkàn àwọn ènìyàn le láti ru wọ́n sókè lati bínú lòdì sí ọ, kí wọn má baà gba àwọn ọ̀rọ̀ mi gbọ́."
                },
                {
                    "number": 33,
                    "text": "Báyìí ni Sátánì ronú láti fi agbára tẹ ẹ̀rí rẹ mọ́lẹ̀ ní ìran yìí, pé kí iṣẹ́ náà má baà lè jade wá ní ìran yìí."
                },
                {
                    "number": 34,
                    "text": "Ṣùgbọ́n kíyèsíi, ọgbọ́n nìyí, àti nítorí tí mo fi ọgbọ́n hàn ọ́, tí mo sì fún ọ ní àwọn òfin nípa àwọn nkan wọ̀nyí, ohun tí ìwọ yíò ṣe, má ṣe fi hàn sí ayé títí tí ìwọ yíò fi ṣe àṣeyọrí iṣẹ́ ìtumọ̀ náà."
                },
                {
                    "number": 35,
                    "text": "Kí ó má yà ọ lẹ́nu pé mo wí fún ọ: Ọgbọ́n nìyí, má ṣe fi hàn sí ayé—nítorí mo wí, má ṣe fi hàn sí ayé, kí á lè pa ọ́ mọ́."
                },
                {
                    "number": 36,
                    "text": "Kíyèsíi, èmi kò sọ pé ìwọ kò ní fi hàn àwọn olódodo."
                },
                {
                    "number": 37,
                    "text": "Ṣùgbọ́n níwọ̀n ìgbàtí ìwọ kò lè fi ìgbà gbogbo ṣe ìdájọ́ olódodo, tàbí níwọ̀n ìgbàtí ìwọ kò lè fi ìgbà gbogbo mọ ẹni búburú yàtọ̀ sí olódodo, nítorínáà mo wí fún ọ, pa ẹnu rẹ mọ́ títí tí èmi yíò fi ríi pé ó tọ́ láti sọ ohun gbogbo di mímọ̀ sí ayé nípa ohun náà."
                },
                {
                    "number": 38,
                    "text": "Àti nísisìyí, lõtọ́ ni mo wí fún ọ, pé àkọsílẹ̀ àwọn ohun wọ̃nnì tí ìwọ ti kọ, èyítí o ti lọ kúrò ní ọwọ́ rẹ, wà ní fífín sí orí àwọn àwo ti Néfì;"
                },
                {
                    "number": 39,
                    "text": "Bẹ́ẹ̀ni, kí o sì rantí pé a ti sọ nínú àwọn ìwé kíkọ pé àwọn àkọsílẹ̀ pàtàkì kan ni a ti fi fúnni nípa àwọn ohun wọ̀nyí ní orí àwọn àwo Néfì."
                },
                {
                    "number": 40,
                    "text": "Àti nísisìyí, nítori àkọsílẹ̀ èyí tí a fín sí orí àwọn àwo ti Néfì ṣe pàtàkì jùlọ nípa àwọn ohun tí, nínú ọgbọ́n mi, èmi yíó mú wá sí ìmọ̀ àwọn ènìyàn nínú àkọsílẹ̀ yìí—"
                },
                {
                    "number": 41,
                    "text": "Nítorínáà, ìwọ yíò tumọ̀ àwọn ìfín tí wọn wà ní orí àwọn àwo ti Néfì, sí ìsàlẹ̀ àní títí tí ìwọ yíò fi dé àkókò ìjọba ọba Bẹ́njámẹ́nì, tàbí títí ìwọ yíò fi dé ibi tí ìwọ túmọ̀ dé, àwọn èyí tí ìwọ ti dá dúró sí ọwọ́;"
                },
                {
                    "number": 42,
                    "text": "Àti kíyèsíi, ìwọ yíò tẹ̀ẹ́ jade gẹ́gẹ́bí àkọsílẹ̀ ti Néfì; àti báyìí èmi yíò dà àwọn wọ̃nnì láàmú tí wọn yí àwọn ọ̀rọ̀ mi padà."
                },
                {
                    "number": 43,
                    "text": "Èmi kì yíò fi ààyè sílẹ̀ pé kí wọn ba iṣẹ́ mi jẹ́; Bẹ́ẹ̀ni, èmi yíò fi hàn sí wọn pé ọgbọ́n ti èmi ga ju àrékérekè ti èṣù lọ."
                },
                {
                    "number": 44,
                    "text": "Kíyèsíi, abala kan péré ni wọ́n ti gbà, tàbí akékúrú ti àkọsílẹ̀ ti Néfì."
                },
                {
                    "number": 45,
                    "text": "Kíyèsíi, ọ̀pọ̀lọpọ̀ ohun ni a fín sí orí àwọn àwo ti Néfì èyí tí ó fúnni ní òye títóbi jù lórí ìhìnrere mi; nítorínáà, èyí jẹ́ ọgbọ́n nínú mi pé kí ìwọ ó túmọ̀ abala kìnní ti àwọn ìfín tí Néfì yìí, kí o sì rán jáde nínú iṣẹ́ yìí."
                },
                {
                    "number": 46,
                    "text": "Àti, kíyèsíi, gbogbo ìyókù iṣẹ́ yìí ní gbogbo àwọn abala ìhìnrere mi nínú, èyí tí àwọn wòlíì mímọ́ mi; bẹ́ẹ̀ni, ati bákannáà àwọn ọmọ ẹ̀hìn mi, ti fẹ́ nínú àdúrà wọn pé kí wọ́n lè jáde wá sí àwọn ènìyàn wọ̀nyìí."
                },
                {
                    "number": 47,
                    "text": "Àti pé mo wí fún wọn, pé a ó fi fún wọn gẹ́gẹ́bí ìgbàgbọ́ wọn nínú àwọn àdúrà wọn;"
                },
                {
                    "number": 48,
                    "text": "Bẹ́ẹ̀ni, èyí sì ni ìgbàgbọ́ wọn—pé ìhìnrere mi, èyí tí mo fi fún wọn pé kí wọn lè máa wàásù rẹ̀ ní ọjọ́ ayé wọn, lè wá sí ọ̀dọ̀ àwọn arákùnrin wọn àwọn ará Lámánì, àti bákannáà gbogbo àwọn tí wọn ti di ara Lámánì nípa ìyapa wọn."
                },
                {
                    "number": 49,
                    "text": "Nísisìyí, èyí nìkan kọ́—ìgbàgbọ́ wọn nínú àwọn àdúrà wọn ni pé kí ìhìnrere yìí lè di mímọ̀ bákannáà, bí ó bá jẹ́ pé ó ṣeéṣe pé kí àwọn orílẹ̀ èdè míràn ó ní ilẹ̀ yìí ní ìní;"
                },
                {
                    "number": 50,
                    "text": "Àti báyìí ni, wọ́n fi ìbùkún sílẹ̀ sí orí ilẹ̀ yìí nínú àwọn àdúrà wọn, pé kí ẹnikẹ́ni tí ó bá gba ìhìnrere yìí gbọ́ ní ilẹ̀ yìí lè ní ìyè ayérayé;"
                },
                {
                    "number": 51,
                    "text": "Bẹ́ẹ̀ni, pé kí ó lè jẹ́ ọ̀fẹ́ sí gbogbo èyíkéyìí orílẹ̀ èdè, ìbátan, èdè, tàbí ènìyàn tí wọ́n lè jẹ́."
                },
                {
                    "number": 52,
                    "text": "Àti nísisìyí, kíyèsíi, gẹ́gẹ́bí ìgbàgbọ́ wọn nínú àdúrà wọn ni èmi yíò mú abala yìí ti ìhìnrere mi wá sí ìmọ̀ àwọn ènìyàn mi. Kíyèsíi, èmi kò mú un wá láti pa èyíinì run tí wọ́n ti gbà, ṣùgbọ́n láti gbé e ró."
                },
                {
                    "number": 53,
                    "text": "Àti nítorí èyí ni èmi ti wí pé: Bí ìran yìí kò bá sé ọkàn wọn le, èmi yíò gbé ìjọ mi kalẹ̀ ní ààrin wọn."
                },
                {
                    "number": 54,
                    "text": "Nísisìyí, èmi kò sọ èyí láti pa ìjọ mi run, ṣùgbọ́n mo sọ èyí láti gbé ìjọ mi ró;"
                },
                {
                    "number": 55,
                    "text": "Nítorínáà, ẹnikẹ́ni tí ó bá jẹ́ ti ìjọ mi kí ó máṣe bẹ̀rù, nítorí irú wọn yíò jogún ìjọba ọ̀run."
                },
                {
                    "number": 56,
                    "text": "Ṣùgbọ́n àwọn ẹnití kò bẹ̀rù mi, tàbí pa àwọn òfin mi mọ́ ṣùgbọ́n tí wọn kọ́ àwọn ìjọ fún ara wọn fún èrè jíjẹ, bẹ́ẹ̀ni, àti gbogbo àwọn wọ̃nnì tí wọn nṣe búburú tí wọn ngbé ìjọba èṣù ró—bẹ́ẹ̀ni, lõtọ́, lõtọ́, ni mo wí fún ọ, pé àwọn ni èmi yíò dí lọ́wọ́, èmi yíó mú kí wọn ó wárìrì àti wọn yíò sì gbọ̀n dé ààrin gbùngbùn."
                },
                {
                    "number": 57,
                    "text": "Kíyèsíi, èmi ni Jésu Krísti ọmọ Ọlọ́run. Mo wá sí ọ̀dọ̀ àwọn tèmi, àwọn tèmi kò sì gbà mí."
                },
                {
                    "number": 58,
                    "text": "Èmi ni ìmọ́lẹ̀ tí ó ńtàn nínú òkùnkùn, òkùnkùn kò sì mọ̀ ọ́."
                },
                {
                    "number": 59,
                    "text": "Èmi ni ẹni náà tí ó sọ—Àwọn àgùntàn míràn ni emi ní tí wọn kìi ṣe ti agbo yìí—fún àwọn ọmọ ẹ̀hìn mi, àti pé ọ̀pọ̀lọpọ̀ ni wọ́n wà tí ọ̀rọ̀ mi kò yé."
                },
                {
                    "number": 60,
                    "text": "Àti pé èmi yíò fi hàn àwọn ènìyàn yìí pé mo ní àwọn àgùntàn míràn, wọ́n sì jẹ́ ẹ̀ka ti ilé Jakọbù;"
                },
                {
                    "number": 61,
                    "text": "Àti pé èmi yíò mú un wá sí ìmọ́lẹ̀ àwọn iṣẹ́ ìyanu wọn, tí wọn ṣe ní orúkọ mi."
                },
                {
                    "number": 62,
                    "text": "Bẹ́ẹ̀ni, èmi yíò sì mú ìhìnrere mi wá sí ìmọ́lẹ̀ bákannáà, èyí tí a ṣe iṣẹ́ ìránṣẹ́ rẹ̀ fún wọn, àti, kíyèsíi, wọn kí yíò sẹ́ àwọn ohun náà èyítí o ti gbà, ṣùgbọ́n wọn yíò gbé e ró, wọn yíò sì mú un wá sí ìmọ́lẹ̀ àwọn kókó òtítọ́ ẹ̀kọ́ mi, bẹ́ẹ̀ni, àti ẹ̀kọ́ kansoso tí ó wà nínú mi."
                },
                {
                    "number": 63,
                    "text": "Àti pé èyí ni mo ṣe kí èmi ó lè gbé ìhìnrere mi kalẹ̀, kí á má baà rí ìjà púpọ̀, bẹ́ẹ̀ni, Sátánì máa ńru ọkàn àwọn ènìyàn sókè sí ìjà nípa àwọn kókó ẹ̀kọ́ mi, àti nínú àwọn nkan wọ̀nyí wọn nṣe àṣìṣse, nítorí wọn ńyí ọ̀rọ̀ Ọlọ́run po òye rẹ̀ kò sì yé wọn."
                },
                {
                    "number": 64,
                    "text": "Nítorínáà, èmi yíò sọ ohun ìjìnlẹ̀ nlá yìí di mímọ̀ fún wọn."
                },
                {
                    "number": 65,
                    "text": "Nítorí, kíyèsíi, èmi yíò kó wọn jọ bí àgbébọ̀ ti íràdọ̀ bò àwọn ọmọ rẹ̀ sí abẹ́ ìyẹ́ rẹ̀, bí wọn kò bá sé ọkàn wọn le."
                },
                {
                    "number": 66,
                    "text": "Bẹ́ẹ̀ni, bí wọn yíò bá wá, wọ́n lè wá, kí wọn o sì ṣe àbápín nínú omi ìyè ayérayé lọ́fẹ̀ẹ́."
                },
                {
                    "number": 67,
                    "text": "Kíyèsíi, èyí ni ẹ̀kọ́ mi—ẹnikẹ́ni tí ó bá ronúpìwàdà tí ó sì wá sí ọ̀dọ̀ mi, òun kannáà ni ìjọ mi."
                },
                {
                    "number": 68,
                    "text": "Ẹnikẹ́ni tí ó bá kéde púpọ̀ tàbí kéré jù èyí, irú ẹni bẹ́ẹ̀ kìí ṣe ti èmi, ṣùgbọ́n ó jẹ́ alátakò sí mi, nítorínáà kìí ṣe ti ìjọ mi."
                },
                {
                    "number": 69,
                    "text": "Àti Nísisìyí, kíyèsíi, ẹnikẹ́ni tí ó bá jẹ́ ti ìjọ mi, ati tí ó fi ara da ìjọ mi títí dé òpin, òun ni èmi yíò gbé kalẹ̀ lórí àpáta mi, ọ̀run àpádì kì yíò sì lè dáa dúró."
                },
                {
                    "number": 70,
                    "text": "Àti nísisìyí, rantí àwọn ọ̀rọ̀ ẹni náà tí íṣe ìyè àti ìmọ́lẹ̀ ayé, Olùràpadà rẹ, Olúwa rẹ àti Ọlọ́run rẹ. Amin."
                }
            ]
        },
        "/study/scriptures/dc-testament/dc/11": {
            "uri": "/study/scriptures/dc-testament/dc/11",
            "title": "Ẹ̀kọ́ àti àwọn Májẹ̀mú 11",
            "data_type": "chapter",
            "chapter_name": "Ìpín 11",
            "chapter_summary": [
                "1–6, Àwọn òṣiṣẹ́ nínú ọgbà ajarà yíò jẹ èrè ìgbàlà; 7–14, Wá ọgbọ́n, kígbe ironúpìwàdà, ní ìgbẹ́kẹ̀lé nínú Ẹ̀mì, 15–22, Pa àwọn òfin mọ́, kí o sì ṣe àṣàrò ọ̀rọ̀ Olúwa; 23–27, Má ṣe sẹ́ ẹ̀mí ìfihàn àti ìsọtẹ́lẹ̀; 28–30, Àwọn tí wọ́n gba Krísti di ọmọ Ọlọ́run."
            ],
            "verses": [
                {
                    "number": 1,
                    "text": "Iṣẹ́ títóbi ati yíyanilẹ́nu kan ti fẹ́ jáde wá ní àárin àwọn ọmọ ènìyàn."
                },
                {
                    "number": 2,
                    "text": "Kíyèsíi, èmi ni Ọlọ́run; tẹ́tí sí ọ̀rọ̀ mi, èyí tí ó jẹ́ alààyè ati alágbára, ó mú ju idà olójú méjì lọ, sí pípín lọ́tọ̀ọ̀tọ̀ ti oríkèé àti mùndùnmúndùn; nítorínáà tẹ́tí sí ọ̀rọ̀ mi."
                },
                {
                    "number": 3,
                    "text": "Kíyèsíi, oko náà ti funfun tán fún ìkórè; nítorínáà, ẹnikẹ́ni tí ó bá fẹ́ láti kórè ẹ jẹ́ kí ó fi dòjé rẹ̀ pẹ̀lú agbára rẹ̀, kí ó sì kórè nígbatí ọjọ́ sì wà, kí òun baà lè fi pamọ́ fún ìgbàlà àìlópin ti ẹ̀mí rẹ̀ ní ìjọba Ọlọ́run."
                },
                {
                    "number": 4,
                    "text": "Bẹ́ẹ̀ni, ẹnikẹ́ni tí ó bá fi dòjé rẹ̀ gún un tí ó sì kórè, ẹni náà ni Ọlọ́run pè."
                },
                {
                    "number": 5,
                    "text": "Nítorínáà, bí ìwọ bá béèrè ní ọwọ́ mi, ìwọ yíò rí gbà; bí ìwọ bá kan ìlẹ̀kùn, a ó ṣí i fún ọ."
                },
                {
                    "number": 6,
                    "text": "Nísisìyí, bí ìwọ ti béèrè, kíyèsíi, mo wí fún ọ, pa àwọn òfin mi mọ́, kí o sì lépa lati mú jáde wá ati lati ṣe àgbékalẹ̀ ipa ọ̀nà Síónì."
                },
                {
                    "number": 7,
                    "text": "Ma ṣe lépa fún ọrọ̀ ṣugbọ́n fún ọgbọ́n; àti, kíyèsíi, àwọn ohun ìjìnlẹ̀ Ọlọ́run ni a ó ṣí fún ọ, àti nígbànáà ni a ó sọ ìwọ di ọlọ́rọ̀. Kíyèsíi, ẹnikẹ́ni tí ó bá ní ìyè àìnípẹ̀kun ni ọlọ́rọ̀."
                },
                {
                    "number": 8,
                    "text": "Lõtọ́, lõtọ́, ni mo wí fún ọ, àní bí ìwọ ṣe fẹ́ lati ọwọ́ mi bẹ́ẹ̀ gẹ́gẹ́ ni a ó ṣe é fún ọ; àti, bí ìwọ bá fẹ́, ìwọ yíó jẹ́ ohun èlò fún ṣíṣe ọ̀pọ̀ iṣẹ́ rere ní ìran yìí."
                },
                {
                    "number": 9,
                    "text": "Ma ṣe sọ ohunkohun ṣùgbọ́n ironúpìwàdà fún ìran yìí. Pa àwọn òfin mi mọ́, kí o sì ṣe ìrànlọ́wọ́ lati mú iṣẹ́ mi jáde wá, gẹgẹ́bí àwọn òfin mi, ìwọ yíò sì di alábùkúnfún."
                },
                {
                    "number": 10,
                    "text": "Kíyèsíi, ìwọ ní ẹ̀bùn kan, tàbí ìwọ yíò ní ẹ̀bùn kan bí ìwọ bá fẹ́ lati ọwọ́ mi nínú ìgbàgbọ́, pẹ̀lú ọkàn òtítọ́, ní gbígbàgbọ́ nínú agbára Jésu Krísti, tàbí nínú agbára mi èyí tí ó nbá ọ sọ̀rọ̀;"
                },
                {
                    "number": 11,
                    "text": "Nítorí, kíyèsíi, èmi ni ẹnití ó sọ̀rọ̀; èmi ni ìmọ́lẹ̀ tí ó ńtàn nínú òkùnkùn, àti pé nípa agbára mi èmi fi àwọn ọ̀rọ̀ wọ̀nyìí fún ọ."
                },
                {
                    "number": 12,
                    "text": "Àti nísisìyí, lõtọ́, lõtọ́, ni mo wí fún ọ, fi ìgbẹ́kẹ̀lé rẹ sínú Ẹ̀mì náà èyí tí ó ndarí lati ṣe rere—bẹ́ẹ̀ni, láti ṣe títọ́, láti rìn ní ìtẹríba, láti dájọ́ ní òdodo; èyí sì ni Ẹ̀mí mi."
                },
                {
                    "number": 13,
                    "text": "Lõtọ́, lõtọ́, ni mo wí fún ọ, èmi yíò fún ọ lára Ẹ̀mí mi, èyí tí yíò fi òye fun iyè inú rẹ, tí yíò sì fi ayọ̀ kún ọkàn rẹ."
                },
                {
                    "number": 14,
                    "text": "Àti pé nígbànáà ni ìwọ yíò mọ̀, tàbí nípa èyí ni ìwọ yíò mọ̀, gbogbo ohun èyíkéyìí tí ìwọ bá fẹ́ lati ọ̀dọ̀ mi, èyítí ó níí ṣe pẹ̀lú awọn ohun ti òdodo, nínú ìgbàgbọ́ pẹ̀lú ìgbàgbọ́ nínú mi pé ìwọ yíò rí gbà."
                },
                {
                    "number": 15,
                    "text": "Kíyèsíi, mo pàṣẹ fún ọ pé ìwọ kò níláti rò pé a ti pè ọ́ láti wàásù títí tí a ó fi pè ọ́."
                },
                {
                    "number": 16,
                    "text": "Dúró fún ìgbà díẹ̀ síi, títí tí ìwọ yíò fi ní ọ̀rọ̀ mi, àpáta mi, ìjọ mi, àti ìhìnrere mi, kí ìwọ lè mọ̀ pẹ̀lú ìdánilójú nípa ẹ̀kọ́ mi."
                },
                {
                    "number": 17,
                    "text": "Àti nígbanáà, kíyèsíi, gẹ́gẹ́bí ìfẹ́ inú rẹ, bẹ́ẹ̀ni, àní gẹ́gẹ́bí ìgbàgbọ́ rẹ ni a ó ṣe é fún ọ."
                },
                {
                    "number": 18,
                    "text": "Pa àwọn òfin mi mọ́; pa ẹnu rẹ mọ́; bẹ ẹ̀bẹ̀ sí Ẹ̀mí mi;"
                },
                {
                    "number": 19,
                    "text": "Bẹ́ẹ̀ni, fi ara mọ́ mi pẹ̀lú gbogbo ọkàn rẹ, kí ìwọ lè ṣe ìrànlọ́wọ́ láti mú wá sí ìmọ́lẹ̀ àwọn ohun wọ̃nnì nípa èyí tí a ti sọ—bẹ́ẹ̀ni, ṣíṣe ìtumọ̀ iṣẹ́ mi; ní sùúrù títí ìwọ yíò fi ṣe é yọrí."
                },
                {
                    "number": 20,
                    "text": "Kíyèsíi, èyí ni iṣẹ́ rẹ, láti pa àwọn òfin mi mọ́, bẹ́ẹ̀ni, pẹ̀lú gbogbo agbára rẹ, iyè àti okun."
                },
                {
                    "number": 21,
                    "text": "Máṣe lépa láti kéde ọ̀rọ̀ mi, ṣùgbọ́n lépa lati gba ọ̀rọ̀ mi, àti nígbànáà ni okùn ahọ́n rẹ yíò tú; nígbànáà, bí ìwọ bá fẹ́, ìwọ yíò ní Ẹ̀mí mi àti ọ̀rọ̀ mi, bẹ́ẹ̀ni, agbára Ọlọ́run sí àìṣiyèméjì àwọn ènìyàn."
                },
                {
                    "number": 22,
                    "text": "Ṣùgbọ́n nísisìyí pa ẹnu rẹ mọ́; ṣe àṣàrò nínú ọ̀rọ̀ mi èyí tí ó ti jade lọ sí ààrin àwọn ọmọ ènìyàn, àti bákannáà ṣe àṣàrò nínú ọ̀rọ̀ mi èyí tí yíò jade wá ní ààrin àwọn ọmọ ènìyàn, tàbí èyí tí a nṣe ìtumọ̀ rẹ̀ lọ́wọ́, bẹ́ẹ̀ni, títí tí ìwọ yíò fi gba gbogbo ohun tí èmi yíò fi fún àwọn ọmọ ènìyàn ní ìran yìí, àti pé nígbànáà ni a ó fi ohun gbogbo tí ó kù kún un."
                },
                {
                    "number": 23,
                    "text": "Kíyèsíi ìwọ ni Hyrum, ọmọ mi; lépa ìjọba Ọlọ́run, ohun gbogbo ni a ó sì fi kún un gẹ́gẹ́bí èyĩnì tí ó tọ́."
                },
                {
                    "number": 24,
                    "text": "Kọ́ sí orí àpáta mi, èyí tí ṣe ìhìnrere mi."
                },
                {
                    "number": 25,
                    "text": "Má ṣe sẹ́ ẹ̀mí ìfihàn, tàbí ẹ̀mí ìsọtẹ́lẹ̀, nítorí ègbé ni fún ẹnití ó bá sẹ́ àwọn ohun wọ̀nyí."
                },
                {
                    "number": 26,
                    "text": "Nítorínáà, fi pamọ́ sí inú ọkàn rẹ títí di ìgbà náà tí, nínú ọgbọ́n mi, ìwọ yíò fi jáde lọ."
                },
                {
                    "number": 27,
                    "text": "Kíyèsíi, èmi nsọ̀rọ̀ sí gbogbo ènìyàn tí ó ní ìfẹ́ inú rere, tí wọn sì ti fi dòjé wọn láti kórè."
                },
                {
                    "number": 28,
                    "text": "Kíyèsíi, èmi ni Jésu Krísti, Ọmọ Ọlọ́run. Èmi ni ìyè àti ìmọ́lẹ̀ ayé."
                },
                {
                    "number": 29,
                    "text": "Èmi kan náà ni ẹnití ó wá sí ọ̀dọ̀ àwọn tèmi tí àwọn tèmi kò sì gbà mí;"
                },
                {
                    "number": 30,
                    "text": "Ṣùgbọ́n lõtọ́, lõtọ́, ni mo wí fún ọ, pé gbogbo àwọn tí wọ́n bá gbà mi, àwọn náà ni èmi yíò fi agbára fún láti di ọmọ Ọlọ́run, àní fún àwọn tí wọ́n gbàgbọ́ nínú orúkọ mi. Amin."
                }
            ]
        },
        "/study/scriptures/dc-testament/dc/12": {
            "uri": "/study/scriptures/dc-testament/dc/12",
            "title": "Ẹ̀kọ́ àti àwọn Májẹ̀mú 12",
            "data_type": "chapter",
            "chapter_name": "Ìpín 12",
            "chapter_summary": [
                "1–6, Àwọn òṣìṣẹ́ nínú ọgbà àjàrà yíò gba èrè ìgbàlà; 7–9, Gbogbo ẹnití ó bá fẹ́ tí wọ́n sí kún ojú òsùnwọ̀n lè ṣe ìrànlọ́wọ́ nínú iṣẹ́ Olúwa."
            ],
            "verses": [
                {
                    "number": 1,
                    "text": "Iṣẹ́ títóbi ati yíyanilẹ́nu kan ti fẹ́ jáde wá ní ààrin àwọn ọmọ ènìyàn."
                },
                {
                    "number": 2,
                    "text": "Kíyèsíi, èmi ni Ọlọ́run; tẹ́tí sí ọ̀rọ̀ mi, èyí tí ó jẹ́ alààyè ati alágbára, ó mú ju idà olójú méjì lọ, láti pín sí ọ̀tọọ̀tọ̀ oríkèé àti mùndùnmúndùn; nítorínáà tẹ́tí sí ọ̀rọ̀ mi."
                },
                {
                    "number": 3,
                    "text": "Kíyèsíi, oko náà ti funfun tán fún ìkórè, nítorínáà ẹnikẹ́ni tí ó bá fẹ́ láti kórè, ẹ jẹ́ kí ó fi dòjé rẹ̀ gún un pẹ̀lú ipá rẹ̀, kí òun sì kórè nígbàtí ọjọ́ sì wà, kí òun baa lè kó o pamọ́ fún ìgbàlà àìlópin ọkàn rẹ̀ nínú ìjọba Ọlọ́run."
                },
                {
                    "number": 4,
                    "text": "Bẹ́ẹ̀ni, ẹnikẹ́ni tí ó bá fi dòjé rẹ̀ tí ó sì kórè, ẹni náà ni Ọlọ́run pè."
                },
                {
                    "number": 5,
                    "text": "Nítorínáà, bí ìwọ bá béèrè ní ọwọ́ mi ìwọ yíò rí gbà; bí ìwọ bá kan ìlẹ̀kùn a ó ṣí i fún ọ."
                },
                {
                    "number": 6,
                    "text": "Nísisìyí, bí ìwọ ti béèrè, kíyèsíi, mo wí fún ọ, pa àwọn òfin mi mọ́, kí o sì lépa lati mú jáde wá ati lati ṣe àgbékalẹ̀ ipa ọ̀nà Síónì."
                },
                {
                    "number": 7,
                    "text": "Kíyèsíi, èmi ńba ọ sọ̀rọ̀, àti bákannáà sí gbogbo àwọn tí wọ́n fẹ́ láti mú iṣẹ́ yìí jade wá àti láti ṣe àgbékalẹ̀ rẹ̀."
                },
                {
                    "number": 8,
                    "text": "Àti pé ẹnikẹ́ni kò lè ṣe ìrànwọ́ nínú iṣẹ́ yìí bí kò ṣe pé ó rẹ ara rẹ̀ sílẹ̀ kí ó sì kún fún ìfẹ́, pẹ̀lú níní ìgbàgbọ́, ìrètí, àti ìfẹ́ àìlẹ́gbẹ́, pẹ̀lú wíwà ní ìwọ̀ntún-wọ̀nsì nínú ohun gbogbo, èyíkéyìí tí a lè fi sí abẹ́ ìtọ́jú rẹ̀."
                },
                {
                    "number": 9,
                    "text": "Kíyèsíi, èmi ni ìmọ́lẹ̀ àti ìyè ayé, tí ó ńsọ àwọn ọ̀rọ̀ wọ̀nyí, nítorínáà fi etí sí ọ̀rọ̀ mi pẹ̀lú agbára rẹ, nígbànáà ìwọ ni a pè. Amin."
                }
            ]
        },
        "/study/scriptures/dc-testament/dc/13": {
            "uri": "/study/scriptures/dc-testament/dc/13",
            "title": "Ẹ̀kọ́ àti àwọn Májẹ̀mú 13",
            "data_type": "chapter",
            "chapter_name": "Ìpín 13",
            "chapter_summary": [
                "Àwọn kọ́kọ́rọ́ àti agbára oyè àlùfáà ti Aarónì ni a fi lélẹ̀."
            ],
            "verses": [
                {
                    "number": 1,
                    "text": "Ní orí yín ẹ̀yin ìránṣẹ́ ẹlẹgbẹ́ mi, ní orúkọ Mèssíà mo fi oyè àlùfáà ti Aarónì fũn yín, èyí tí ó ní kọ́kọ́rọ́ ti ìṣẹ́ ìránṣẹ́ àwọn ángẹ́lì, àti ti ìhìnrere ironúpìwàdà, àti ti ìrìbọmi nípa rírì bọmi fún ìmúkúrò àwọn ẹ̀ṣẹ̀; àti pé a kì yíò mú èyí kúrò ní ilé ayé mọ́ láí, títí tí àwọn ọmọ Léfì yíò fi rúbọ lẹ́ẹ̀kan síi ẹbọ-ọrẹ kan sí Olúwa nínú òdodo."
                }
            ]
        },
        "/study/scriptures/dc-testament/dc/14": {
            "uri": "/study/scriptures/dc-testament/dc/14",
            "title": "Ẹ̀kọ́ àti àwọn Májẹ̀mú 14",
            "data_type": "chapter",
            "chapter_name": "Ìpín 14",
            "chapter_summary": [
                "1–6, Àwọn òṣìṣẹ́ nínú ọgbà ajarà yíò gba èrè ìgbàlà; 7–8, Iyè àìnípẹ̀kun ni ó ga jùlọ nínú àwọn ẹ̀bùn Ọlọ́run. 9–11, Krísti dá ọ̀run àti ayé."
            ],
            "verses": [
                {
                    "number": 1,
                    "text": "Iṣẹ́ títóbi ati yíyanilẹ́nu kan fẹ́ jáde wá sí àwọn ọmọ ènìyàn."
                },
                {
                    "number": 2,
                    "text": "Kíyèsíi, èmi ni Ọlọ́run; tẹ́tí sí ọ̀rọ̀ mi, èyí tí ó jẹ́ alààyè àti alágbára, ó mú ju idà olójú méjì lọ láti pín sí ọ̀tọọ̀tọ̀ oríkèé àti mùndùnmúndùn; nítorínáà tẹ́tí sí ọ̀rọ̀ mi."
                },
                {
                    "number": 3,
                    "text": "Kíyèsíi, oko náà ti funfun tán fún ìkórè, nítorínáà ẹnikẹ́ni tí ó bá fẹ́ láti kórè, ẹ jẹ́ kí ó fi dòjé rẹ̀ pẹ̀lú ipá rẹ̀, kí ó sì kórè nígbàtí ọjọ́ sì wà, kí ó le kó ìgbàlà àìlópin pamọ́ fún ọkàn rẹ̀ nínú ìjọba Ọlọ́run."
                },
                {
                    "number": 4,
                    "text": "Bẹ́ẹ̀ni, ẹnikẹ́ni tí ó bá fi dòjé rẹ̀ tí ó sì kórè, òun kannáà ni Ọlọ́run pè."
                },
                {
                    "number": 5,
                    "text": "Nítorínáà, bí ìwọ bá béèrè ní ọwọ́ mi, ìwọ yíò rí gbà; bí ìwọ bá kan ìlẹ̀kùn a ó ṣí i fún ọ."
                },
                {
                    "number": 6,
                    "text": "Lépa láti mú jade wá àti láti ṣe àgbékalẹ̀ Síónì mi. Pa àwọn òfin mi mọ́ nínú ohun gbogbo."
                },
                {
                    "number": 7,
                    "text": "Àti pé, bí ìwọ bá pa àwọn òfin mi mọ́ tí o sì fi orí tìí dé òpin ìwọ yíò ní ìyè ayérayé, ẹ̀bùn èyí tí ó ga jùlọ nínú àwọn ẹ̀bùn Ọlọ́run."
                },
                {
                    "number": 8,
                    "text": "Yíò sí ṣe, pé bí ìwọ bá béèrè lọ́wọ̀ Bàbá ní orúkọ mi, pẹ̀lú ìgbágbọ́, ìwọ yíò gba Ẹ̀mí Mímọ́, èyí tí ó ńfun ni ní ọ̀rọ̀ sísọ, kí ìwọ kí ó lè dúró gẹ́gẹ́bí ẹlẹ́rìí àwọn ohun tí ìwọ yíò rí àti tí ìwọ yíò gbọ́, àti bákannáà pé kí ìwọ kí ó lè kéde ironúpìwàdà sí ìran yìí."
                },
                {
                    "number": 9,
                    "text": "Kíyèsíi, èmi ni Jésu Krísti, Ọmọ Ọlọ́run alààyè, ẹnití ó dá àwọn ọ̀run àti ayé, ìmọ́lẹ̀ tí kò lè fara sin nínú òkùnkùn;"
                },
                {
                    "number": 10,
                    "text": "Ati nísisìyí, èmi gbọ́dọ̀ mú ẹ̀kúnrẹ́rẹ́ ìhìnrere mi jade wá láti ọ̀dọ̀ àwọn Kèfèrí sí ilé Israeli."
                },
                {
                    "number": 11,
                    "text": "Àti kíyèsíi, ìwọ ni Dáfídì, ìwọ̀ ni a sì pè láti ṣe ìrànlọ́wọ́; èyítí bí ìwọ bá ṣe ohun náà, bí o bá sì jẹ́ olõtọ́, a ó bùkún fún ọ ní ti ẹ̀mí àti ní ti ara, púpọ̀ ni èrè rẹ yíò sì jẹ́. Amín."
                }
            ]
        },
        "/study/scriptures/dc-testament/dc/15": {
            "uri": "/study/scriptures/dc-testament/dc/15",
            "title": "Ẹ̀kọ́ àti àwọn Májẹ̀mú 15",
            "data_type": "chapter",
            "chapter_name": "Ìpín 15",
            "chapter_summary": [
                "1–2, Apá Olúwa wà kárí gbogbo ilẹ̀ ayé; 3–6, Láti wàásù ìhìnrere àti láti gba àwọn ọkàn là ni ohun tí ó níye lórí jùlọ."
            ],
            "verses": [
                {
                    "number": 1,
                    "text": "Fetísílẹ̀, ìranṣẹ́ mi Jòhánnù, kí o sì tẹ́tísí àwọn ọ̀rọ̀ Jésu Krísti, Olúwa rẹ àti Olùràpadà rẹ."
                },
                {
                    "number": 2,
                    "text": "Nítorí kíyèsíi, èmi sọ̀rọ̀ sí ọ pẹ̀lú ohùn mímú àti pẹ̀lú agbára, nítorí apá mi wà lórí gbogbo ilẹ̀ ayé."
                },
                {
                    "number": 3,
                    "text": "Àti pé èmi yíò sọ àwọn ohun kan fún ọ èyítí èniyàn kankan kò mọ̀ àfi èmi àti ìwọ nìkan—"
                },
                {
                    "number": 4,
                    "text": "Nítorí ọ̀pọ̀lọpọ̀ ìgbà ni ìwọ ti fẹ́ mọ̀ lati ọ̀dọ̀ mi èyíinì tí yíó ní iye lórí jùlọ sí ọ."
                },
                {
                    "number": 5,
                    "text": "Kíyèsíi, ìbùkún ni fún ọ nítorí ohun yí, àti fún sísọ àwọn ọ̀rọ̀ mi èyí tí mo fi fún ọ gẹ́gẹ́bí àwọn òfin mi."
                },
                {
                    "number": 6,
                    "text": "Àti nísisìyí, kíyèsíi, mo wí fún ọ, pé ohun kan tí yíó níye lórí jùlọ fún ọ ni lati kéde ìrònúpìwàdà fún àwọn ènìyàn yìí, kí ìwọ baà lè mú àwọn ọkàn wá sí ọ̀dọ̀ mi, kí ìwọ ó lè sínmi pẹ̀lú wọn ní ìjọba Bàbá mi. Amin."
                }
            ]
        },
        "/study/scriptures/dc-testament/dc/16": {
            "uri": "/study/scriptures/dc-testament/dc/16",
            "title": "Ẹ̀kọ́ àti àwọn Májẹ̀mú 16",
            "data_type": "chapter",
            "chapter_name": "Ìpín 16",
            "chapter_summary": [
                "1–2, Apá Olúwa wà kárí gbogbo ilẹ̀ ayé; 3–6, Láti wàásù ìhìnrere àti láti gba àwọn ọkàn là ni ohun tí ó níye lórí jùlọ."
            ],
            "verses": [
                {
                    "number": 1,
                    "text": "Fetísílẹ̀, ìránṣẹ́ mi Peter, kí o sì tẹ́tísí àwọn ọ̀rọ̀ ti Jésu Krísti, Olúwa rẹ àti Olùràpadà rẹ."
                },
                {
                    "number": 2,
                    "text": "Nítorí kíyèsíi, èmi sọ̀rọ̀ sí ọ pẹ̀lú ohùn mímú àti pẹ̀lú agbára, nítorí apá mi wà lórí gbogbo ilẹ̀ ayé."
                },
                {
                    "number": 3,
                    "text": "Àti pé èmi yíò sọ àwọn nkan fún ọ tí èniyàn kankan kò mọ̀ àfi èmi àti ìwọ nìkan—"
                },
                {
                    "number": 4,
                    "text": "Nítorí ọ̀pọ̀lọpọ̀ ìgbà ni ìwọ ti fẹ́ mọ̀ lati ọ̀dọ̀ mi èyíinì tí yíó ní iye lórí jùlọ sí ọ."
                },
                {
                    "number": 5,
                    "text": "Kíyèsíi, ìbùkún ni fún ọ nítorí ohun yìí, àti fún sísọ àwọn ọ̀rọ̀ mi èyí tí mo ti fi fún ọ gẹ́gẹ́bí àwọn òfin mi."
                },
                {
                    "number": 6,
                    "text": "Àti nísisìyí, kíyèsíi, mo wí fún ọ, pé ohun tí yíó níye lórí fún ọ jùlọ ni lati kéde ironúpìwàdà sí àwọn ènìyàn yìí, kí ìwọ baà lè mú àwọn ọkàn wá sí ọ̀dọ̀ mi, kí ìwọ baà lè sinmi pẹ̀lú wọn nínú ìjọba Bàbá mi. Amin."
                }
            ]
        },
        "/study/scriptures/dc-testament/dc/17": {
            "uri": "/study/scriptures/dc-testament/dc/17",
            "title": "Ẹ̀kọ́ àti àwọn Májẹ̀mú 17",
            "data_type": "chapter",
            "chapter_name": "Ìpín 17",
            "chapter_summary": [
                "1–4, Nípa ìgbàgbọ́ àwọn Ẹlérìí Mẹ́ta yíò rí àwọn àwo náà ati àwọn ohun mímọ́ mìíràn; 5–9, Krísti jẹ́rìí sí jíjẹ́ àtọ̀runwá Ìwé Ti Mọ́mọ́nì."
            ],
            "verses": [
                {
                    "number": 1,
                    "text": "Kíyèsíi, mo wí fún yín, pé ẹ gbọ́dọ̀ gbẹ́kẹ̀lé ọ̀rọ̀ mi, èyí tí ó jẹ́ pé bí o bá ṣe é pẹ̀lú ẹ̀kúnrẹ́rẹ́ èrèdí ti ọkàn, ẹ̀yin yíò rí àwọn àwo náà, àti àwo ìgbàyà bákannáà, idà ti Lábánì, Urímù àti Túmmímù, èyítí a kó fún arákùnrin Járedì ní orí òkè, nígbàtí ó bá Olúwa sọ̀rọ̀ ní ojú korojú, àti àwọn ìdarí ìyanu èyí tí a fún Léhì nígbàtí ó wà nínú aginjù, ní ààlà Òkun Pupa."
                },
                {
                    "number": 2,
                    "text": "Àti pé nípa ìgbàgbọ́ yín ni ẹ̀yin yíò lè rí wọn, àní nípa ìgbàgbọ́ náà èyí tí àwọn Wòlíì ìgbàanì ní."
                },
                {
                    "number": 3,
                    "text": "Àti pé lẹ́hìn tí ẹ bá ti ní ìgbàgbọ́, tí ẹ sì ti rí wọn pẹ̀lú ojú yín, ẹ̀yin yíò jẹ́rìí sí wọn, nípa agbára Ọlọ́run;"
                },
                {
                    "number": 4,
                    "text": "Àti pé èyí ni ẹ̀yin yíò ṣe kí ìránṣẹ́ mi Joseph Smith, Kékeré, má baà di píparun, kí èmi baà lè mú àwọn èrò òdodo mi ṣẹ sí àwọn ọmọ ènìyàn nínú iṣẹ́ yìí."
                },
                {
                    "number": 5,
                    "text": "Àti pé ẹ̀yin yíò jẹ́rìí pé ẹ̀yin ti rí àwọn ohun wọ̀nyí, àní bí ìránṣẹ́ mi Joseph Smith, Kekere, náà ṣe rí wọn; nítorí nípa agbára mi ni òun fi rí wọn, àti nítorípé ó ní ìgbàgbọ́."
                },
                {
                    "number": 6,
                    "text": "Àti pé òun ti túmọ̀ ìwé náà, àní abala èyí tí mo paláṣẹ fún un, àti pé bí Olúwa àti Ọlọ́run yín ṣe wà láàyè ó jẹ́ òtítọ́."
                },
                {
                    "number": 7,
                    "text": "Nítorínáà, ẹ̀yin ti gba agbára kan náà, àti ìgbàgbọ́ kan náà, àti ẹ̀bùn kan náà gẹ́gẹ́bí ti òun."
                },
                {
                    "number": 8,
                    "text": "Àti pé bí ẹ̀yin bá ṣe àwọn òfin mi ìkẹ́hìn yìí, èyí ti mo ti fi fún yín, àwọn ẹnu ọ̀nà ọ̀run apáàdi kì yíò lè borí yín; nítorípé oore ọ̀fẹ́ mi tó fún yín, a ó sì gbé yín sókè ní ọjọ́ ìkẹhìn."
                },
                {
                    "number": 9,
                    "text": "Àti pé èmi, Jésu Krísti, Olúwa yín àti Ọlọ́run yín ti sọ ọ́ fún yín, kí èmi baà lè mú àwọn èrò òdodo mi ṣẹ sí àwọn ọmọ ènìyàn. Amin."
                }
            ]
        },
        "/study/scriptures/dc-testament/dc/18": {
            "uri": "/study/scriptures/dc-testament/dc/18",
            "title": "Ẹ̀kọ́ àti àwọn Májẹ̀mú 18",
            "data_type": "chapter",
            "chapter_name": "Ìpín 18",
            "chapter_summary": [
                "1–5, Àwọn ìwé mímọ́ fi ọ̀nà tí a lè fi gbé ìjọ kalẹ̀ hàn, 6–8, Ayé ńbàjẹ́ síi nínú àìṣedéédé; 9–16, Àwọn ọkàn ṣe iyebíye púpọ̀; 17–25, Láti jẹ èrè ìgbàlà, àwọn ènìyàn gbọ́dọ̀ gba orúkọ Krísti sí orí wọn; 26–36, Pípè àti iṣẹ́ ìránṣẹ́ àwọn Méjìlá ni a fi hàn; 37–39, Oliver Cowdery àti David Whitmer yíò ṣe àwárí àwọn Méjìlá; 40–47, Láti jẹ èrè ìgbàlà, àwọn ènìyàn gbọ́dọ̀ ronúpìwàdà, kí a sì rì wọ́n bọmi, kí wọ́n ó sì pa àwọn òfin mọ́."
            ],
            "verses": [
                {
                    "number": 1,
                    "text": "Nísisìyìí, kíyèsíi, nítorí ohun eyítí ìwọ, ìransẹ́ mi Oliver Cowdery, ti ní ìfẹ́ lati mọ̀ nípasẹ̀ mi, mo fi àwọn ọ̀rọ̀ wọ̀nyí fún ọ."
                },
                {
                    "number": 2,
                    "text": "Kíyèsíi, mo ti fi hàn fún ọ, nípa Ẹ̀mí mi nínú ọ̀pọ̀lọpọ̀ àpẹrẹ, pé awọn ohun tí ìwọ ti kọ jẹ́ òtítọ́; nítorínáà ìwọ mọ̀ pé wọ́n jẹ́ òtítọ́."
                },
                {
                    "number": 3,
                    "text": "Àti pé bí ìwọ bá mọ̀ pé wọ́n jẹ́ òtítọ́, kíyèsíi, èmi fi òfin kan fún ọ, pé kí ìwọ gbẹ́kẹ̀ lé àwọn ohun tí a ti kọ."
                },
                {
                    "number": 4,
                    "text": "Nítorí nínú wọn ni a kọ ohun gbogbo sí nípa ìpìlẹ̀ ìjọ mi, ìhìnrere mi, àti àpáta mi."
                },
                {
                    "number": 5,
                    "text": "Nítorínáà, bí ìwọ yíò bá kọ́ ìjọ mi lé orí ìpìlẹ̀ ìhìnrere mi àti àpáta mi, àwọn ẹnu ọ̀nà ọ̀run àpãdì kì yíò lè borí rẹ."
                },
                {
                    "number": 6,
                    "text": "Kíyèsíi, ayé ńbàjẹ́ nínú àìṣedéédé; ó sì di gbígbọdọ̀ ṣe pé kí àwọn ọmọ ènìyàn rú sókè sí ironúpìwàdà, àti àwọn Kèfèrí àti bákannáà ìdílé Isráelì."
                },
                {
                    "number": 7,
                    "text": "Nítorínáà, bí a ṣe ti rì ọ́ bọmi láti ọwọ́ ìránṣẹ́ mi Joseph Smith, Kekeré, gẹgẹbí èyíinì tí mo paláṣẹ fún un, òun ti ṣe ohun tí mo pa láṣẹ fún un."
                },
                {
                    "number": 8,
                    "text": "Àti nísisìyí, kí ẹnu máṣe yà ọ pé mo ti pè é fún ètò tèmi, ètò èyítí ó jẹ́ mímọ̀ nínú mi; nítorí èyí, bí òun yíò bá jẹ́ aláìṣèmẹ́lẹ́ ní pípa àwọn òfin mi mọ́ òun yíò di alábùkún fún sí ìyè ayérayé; àti pé orúkọ rẹ̀ ni Joseph."
                },
                {
                    "number": 9,
                    "text": "Àti nísisìyí, Oliver Cowdery, èmi bá ọ sọ̀rọ̀, àti bákannáà sí David Whitmer, nípa ọ̀na àṣẹ; nítorí, kíyèsíi, mo paáláṣẹ fún gbogbo ènìyàn níbigbogbo láti ronúpìwàdà, àti pé mo wí fún yín, àní bíi sí Paul Àposteli mi, nítorí a pè yín àní pẹ̀lú ìpè kan náà pẹ̀lú èyítí a fi pè òun."
                },
                {
                    "number": 10,
                    "text": "Rántí, àwọn ọkàn ṣe iyebíye púpọ̀ níwájú Ọlọ́run;"
                },
                {
                    "number": 11,
                    "text": "Nítorí, kíyèsíi, Olúwa Olùràpadà rẹ jìyà ikú nínú ẹran ara; nítorínáà òun jìyà fún ìrora gbogbo ènìyàn, kí gbogbo ènìyàn lè ronúpìwàdà kí wọ́n sì wá sí ọ̀dọ̀ rẹ̀."
                },
                {
                    "number": 12,
                    "text": "Àti pé òun ti tún jí dìde kúrò nínú òkú, kí òun lè mú gbogbo ènìyàn wá sí ọ̀dọ̀ rẹ̀, lórí ìpinnu ironúpìwàdà."
                },
                {
                    "number": 13,
                    "text": "Àti pé báwo ni ayọ̀ rẹ̀ ti pọ̀ tó lórí ọkàn tí ó ronúpìwàdà!"
                },
                {
                    "number": 14,
                    "text": "Nítorínáà, a pè yín láti kígbe ironúpìwàdà sí àwọn ènìyàn yìí."
                },
                {
                    "number": 15,
                    "text": "Bí ó bá sì rí bẹ́ẹ̀ pé ẹ̀yin ṣe làálàá ní gbogbo ọjọ́ ayé yín ní kíkígbe ironúpìwàdà sí àwọn ènìyan yìí, tí ẹ̀yin sì mú, bí ó ṣe ọkàn kan péré wá sí ọ̀dọ̀ mi, báwo ni ayọ̀ yín yíò ṣe pọ̀ tó pẹ̀lú rẹ̀ ní ìjọba Bàbá mi!"
                },
                {
                    "number": 16,
                    "text": "Àti nísisìyí, bí ayọ̀ yín yíò bá pọ̀ pẹ̀lú ọkàn kan tí ẹ̀yin mú wá sí ọ̀dọ̀ mi sínú ìjọba Bàbá mi, báwo ni ayọ̀ yín yíò ṣe pọ̀ tó bí ẹ̀yin bá lè mú ọ̀pọ̀lọpọ̀ ọkàn wá sí ọ̀dọ̀ mi!"
                },
                {
                    "number": 17,
                    "text": "Kíyèsíi, ẹ̀yin ní ìhìnrere mi níwájú yín, àti àpáta mi, àti ìgbàlà mi."
                },
                {
                    "number": 18,
                    "text": "Ẹ béèrè ní ọwọ́ Bàbá ní orúkọ mi pẹ̀lú ìgbàgbọ́, ní gbígbàgbọ́ pé ẹ̀yin yío rí gbà, ẹ̀yin yíò sì ní Ẹ̀mí Mímọ́, èyítí ó nfi ohun gbogbo hàn tí ó wúlò fún àwọn ọmọ ènìyàn."
                },
                {
                    "number": 19,
                    "text": "Àti pé bí ẹ̀yin kò bá ní ìgbàgbọ́, ìrètí, àti ìfẹ́ aláìlẹ́gbẹ́, ẹ̀yin kò lè ṣe ohunkóhun."
                },
                {
                    "number": 20,
                    "text": "Ẹ máṣe ja ìjàdù pẹ̀lú ìjọ kankan, àfi bí ó bá jẹ́ ìjọ ti èṣù."
                },
                {
                    "number": 21,
                    "text": "Ẹ gba orúkọ Jésu sí orí yín, kí ẹ sì sọ òtítọ́ pẹ̀lú ìronújinlẹ̀."
                },
                {
                    "number": 22,
                    "text": "Àti pé iye àwọn tí wọ́n bá ronúpìwàdà tí a sì rìbọmi ní orúkọ mi, èyí tíí ṣe Jésu Krísti, àti ti wọ́n forítì í dé òpin, àwọn kannáà ni a ó gbàlà."
                },
                {
                    "number": 23,
                    "text": "Kíyèsíi, Jésu Krísti ni orúkọ tí Bàbá fi fúnni, àti pé kò sí orúkọ míràn tí a fi fúnni nípa èyí tí ènìyàn lè rí ìgbàlà."
                },
                {
                    "number": 24,
                    "text": "Nítorínáà, gbogbo ènìyàn gbọ́dọ̀ gba orúkọ náà sí orí ara wọn èyítí Bàbá fi fúnni, nítorí nínú orúkọ yìí ni a ó pè wọ́n ní ọjọ́ ìkẹhìn;"
                },
                {
                    "number": 25,
                    "text": "Nítorínáà, bí wọn kò bá mọ orúkọ èyí tí a fi pè wọ́n, wọn kì yíò lè ní ààyè nínú ìjọba Bàbá mi."
                },
                {
                    "number": 26,
                    "text": "Àti nísisìyí, kíyèsíi, àwọn kan wà tí a pè láti kéde ìhìnrere mi, sí àwọn Kèfèrí àti sí àwọn Júù."
                },
                {
                    "number": 27,
                    "text": "Bẹ́ẹ̀ni, àní àwọn méjìlá; àti pé àwọn Méjìlá náà yíó jẹ́ ọmọ ẹ̀hìn mi, wọn yíò sì gba orúkọ mi sí orí wọn; àti pé àwọn Méjìlá náà ni àwọn tí yíò ní ìfẹ́ láti gba orúkọ mi sí orí wọn pẹ̀lú ẹ̀kúnrẹ́rẹ́ èrò ọkàn."
                },
                {
                    "number": 28,
                    "text": "Àti pé bí wọ́n bá ní ìfẹ́ láti gba orúkọ mi sí orí wọn pẹ̀lú ẹ̀kúnrẹ́rẹ́ èrò ọkàn, a pè wọ́n láti lọ sí gbogbo ayé láti wàásù ìhìnrere mi sí gbogbo ẹ̀dá."
                },
                {
                    "number": 29,
                    "text": "Àti pé àwọn ni àwọn náà tí a ti yàn láti ọwọ́ mi láti rìbọmi ní orúkọ mi, gẹ́gẹ́bí èyítí a ti kọ;"
                },
                {
                    "number": 30,
                    "text": "Àti pé ìwọ ní èyí tí a ti kọ níwájú rẹ; nítori èyí, o gbọ́dọ̀ ṣe e gẹ́gẹ́bí àwọn ọ̀rọ̀ tí a ti kọ."
                },
                {
                    "number": 31,
                    "text": "Àti nísisìyí èmi báa yín sọ̀rọ̀, ẹ̀yin Méjìlá—Ẹ kíyèsíi, oore ọ̀fẹ́ mi tó fún yin; ẹ gbọ́dọ̀ rìn ní títọ́ níwájú mi kí ẹ sì máṣe dẹ́ṣẹ̀."
                },
                {
                    "number": 32,
                    "text": "Àti, kíyèsíi, ẹ̀yin ni awọn náà tí a yàn láti ọwọ́ mi lati yan àwọn àlùfáà àti àwọn olùkọ́ni; lati kéde ìhìnrere mi, gẹ́gẹ́bí agbára Ẹ̀mí Mímọ́ tí ó wà nínú yin, àti gẹ́gẹ́bí àwọn ìpè àti àwọn ẹ̀bùn Ọlọ́run sí àwọn ènìyàn;"
                },
                {
                    "number": 33,
                    "text": "Àti pé èmi, Jésu Krísti, Olúwa rẹ àti Ọlọ́run rẹ, ti sọ̀ ọ́."
                },
                {
                    "number": 34,
                    "text": "Àwọn ọ̀rọ̀ wọ̀nyí kìí ṣe lati ọ̀dọ̀ awọn ènìyàn tàbí láti ọ̀dọ̀ ẹnìkan; ṣùgbọ́n lati ọ̀dọ̀ mi; nítorí-èyí, ẹ̀yin yíò jẹ́rìí síi pé wọ́n wá láti ọ̀dọ̀ mi, kìí sìí ṣe láti ọ̀dọ̀ ènìyàn."
                },
                {
                    "number": 35,
                    "text": "Nítorí ohùn ti èmi ni èyítí ó sọ wọ́n jade fún yín; nítorí a fi wọ́n fúnni nípa Ẹ̀mí mi síi yín, àti nípa agbára mi ẹ̀yin le kà wọ́n, ẹ̀nìkan sí ẹlòmíràn; àti pé bíkòṣe nípa agbára mi ẹ̀yin kò lè ní wọn."
                },
                {
                    "number": 36,
                    "text": "Nítorí-èyí, ẹ̀yin le jẹ́rìí pé ẹ ti gbọ́ ohùn mi, ẹ̀yin sì mọ àwọn ọ̀rọ̀ mi."
                },
                {
                    "number": 37,
                    "text": "Àti nísisìyí, kíyèsíi, èmi fi fún ọ, Oliver Cowdery, àti bákannáà fún David Whitmer, pé ẹ̀yin yíò ṣe àwárí àwọn Méjìlá, tí wọn yíò ní ìfẹ́ inú èyí tí mo ti sọ nípa rẹ̀;"
                },
                {
                    "number": 38,
                    "text": "Àti nípa àwọn ìfẹ́ inú wọn àti àwọn iṣẹ́ wọn ni ẹ̀yin yíò mọ̀ wọ́n."
                },
                {
                    "number": 39,
                    "text": "Àti pé nígbàtí ẹ̀yin bá ti rí wọn ẹ̀yin yíò fi àwọn nkan wọ̀nyí hàn sí wọn."
                },
                {
                    "number": 40,
                    "text": "Ẹ̀yin yíò sì wólẹ̀, ẹ ó sí bu ọlá fún Bàbá ní orúkọ mi."
                },
                {
                    "number": 41,
                    "text": "Àti pé ẹ̀yin gbọ́dọ̀ wàásù fún ayé, ní sísọ pé: Ẹ gbọ́dọ̀ ronúpìwàdà kí a sì ṣe ìrìbọmi fún yín, ní orúkọ Jésu Krísti;"
                },
                {
                    "number": 42,
                    "text": "Nítorí gbogbo ènìyàn ni wọ́n gbọ́dọ̀ ronúpìwàdà kí wọ́n sì sì rì wọ́n bọmi, kìí sìí ṣe ọkùnrin nìkan, ṣùgbọ́n àti àwọn obìnrin, àti àwọn ọmọdé tí wọ́n ti dé awọn ọdún ìjíhìn."
                },
                {
                    "number": 43,
                    "text": "Àti nísisìyí, lẹ́hìn tí ẹ bá ti gba èyí, ẹ̀yin gbọ́dọ̀ pa àwọn òfin mi mọ́ nínú ohun gbogbo."
                },
                {
                    "number": 44,
                    "text": "Àti pé láti ọwọ́ yín èmi yíò ṣe iṣẹ́ yíyanilẹ́nu kan láàrin àwọn ọmọ ènìyàn, sí fífi dá ọ̀pọ̀lọpọ̀ lójú ní ti awọn ẹ̀ṣẹ̀ wọn, kí wọ́n ó lè wá sí ironúpìwàdà, àti pé kí wọn ó lè wá sí ìjọba Bàbá mi."
                },
                {
                    "number": 45,
                    "text": "Nítorí-èyí, àwọn ìbùkún tí èmi fi fún yín ju ohun gbogbo lọ."
                },
                {
                    "number": 46,
                    "text": "Àti pé lẹ́hìn tí ẹ̀yin bá ti gba èyí, bí ẹ̀yin kò bá pa àwọn òfin mi mọ́, a kì yíò gbà yín là nínú ìjọba Bàbá mi."
                },
                {
                    "number": 47,
                    "text": "Kíyèsíi, èmi, Jésù Krístì, Olúwa rẹ àti Ọlọ́run rẹ, àti Olùràpadà rẹ, nípa agbára Ẹ̀mí mi ni mo fi sọ ọ́. Amin."
                }
            ]
        },
        "/study/scriptures/dc-testament/dc/19": {
            "uri": "/study/scriptures/dc-testament/dc/19",
            "title": "Ẹ̀kọ́ àti àwọn Májẹ̀mú 19",
            "data_type": "chapter",
            "chapter_name": "Ìpín 19",
            "chapter_summary": [
                "1–3, Krístì ní gbogbo agbára; 4–5, Gbogbo ènìyàn gbọ́dọ̀ ronúpìwàdà tàbí kí wọ́n ó jìyà; 6–12, Ìbáwí àìlópin jẹ́ ìbáwí ti Ọlọ́run; 13–20, Krístì jìyà fún gbogbo ènìyàn, pé kí wọn ó má baà jìyà bí wọn bá lè ronúpìwàdà; 21–28, Wàásù ìhìnrere ironúpìwàdà; 29–41, Kéde àwọn ìhìn ayọ̀."
            ],
            "verses": [
                {
                    "number": 1,
                    "text": "Èmi ni Álfà àti Òmégà, Krístì Olúwa; bẹ́ẹ̀ni, àní èmi ni, ìbẹ̀rẹ̀ àti òpin, Olùràpadà aráyé."
                },
                {
                    "number": 2,
                    "text": "Èmi, lẹ́hìn tí mo ti ṣetán tí mo sì parí ìfẹ́ inú ẹni náà tí èmi í ṣe tirẹ̀, àní Bàbá náà, nípa èmi—tí mo ti ṣe èyí kí èmi ó baà lè mú ohun gbogbo wá sábẹ́ àkóso èmi tìkara mi—"
                },
                {
                    "number": 3,
                    "text": "Níní gbogbo agbára ní ìkáwọ́, àní láti pa Sátánì àti awọn iṣẹ́ rẹ̀ run ní òpin ayé, àti ní ọjọ́ ìdájọ́ nlá tí ó kẹ́hìn, èyí tí èmi yíò ṣe ní orí àwọn olùgbé ibẹ̀, ní dídájọ́ olukúlùkù ènìyàn gẹ́gẹ́bí iṣẹ́ rẹ̀ àti awọn ohun èyí tí ó ti ṣe."
                },
                {
                    "number": 4,
                    "text": "Àti pé dájúdájú olúkúlùkù ènìyàn gbọ́dọ̀ ronúpìwàdà tàbí kí wọn ó jìyà, nítorí èmi, Ọlọ́run, mo jẹ́ àìnípẹ̀kun."
                },
                {
                    "number": 5,
                    "text": "Nítorí-èyí, èmi kò pa àwọn ìdájọ́ èyítí èmi yíó ṣe rẹ́, ṣùgbọ́n àwọn ègbé yíò wá síwájú, ẹkún, ìpohùnréré ẹkún, àti ìpahínkeke, bẹ́ẹ̀ni, sí àwọn tí wọ́n bá wà ní ọwọ́ òsì mi."
                },
                {
                    "number": 6,
                    "text": "Bí ó tilẹ̀ rí bẹ́ẹ̀, a kò kọọ́ pé kò ní sí òpin sí oró yìí, ṣùgbọ́n a kọọ́ pé oró àìnípẹ̀kun."
                },
                {
                    "number": 7,
                    "text": "Lẹ́ẹ̀kansíi, a kọọ́ pé ìdálẹ́bi ayérayé; nítorínáà ó hàn gbangba ju àwọn ẹsẹ míràn lọ, pé kí èyí lè ṣiṣẹ́ lórí ọkàn àwọn ọmọ ènìyàn, ní àpapọ̀ fún ògo orúkọ mi."
                },
                {
                    "number": 8,
                    "text": "Nítorí-èyí, èmi yíò ṣe àlàyé ohun ìjìnlẹ̀ yìí fún ọ, nítorí ó yẹ kí ìwọ mọ̀ àní gẹ́gẹ́bí àwọn àpostélì mi."
                },
                {
                    "number": 9,
                    "text": "Èmi nsọ̀rọ̀ sí ẹ̀yin tí a yàn nípa ohun yìí, àní bíi ẹnìkan, kí ẹ̀yin baà lè wọ inú ìsinmi mi."
                },
                {
                    "number": 10,
                    "text": "Nítorí, kíyèsíi, ohun ìjìnlẹ̀ ti ìwà-bí-Ọlọ́run, báwo ni ó ṣe tóbi tó! Nítorí, kíyèsíi, èmi jẹ́ àìnípẹ̀kun, àti pé ìbáwí èyí tí a fi fúnni láti ọwọ́ mi jẹ́ àìlópin, nítorí Àìnípẹ̀kun ni orúkọ mi. Nítorí-èyí—"
                },
                {
                    "number": 11,
                    "text": "Ìjìyà ayérayé jẹ́ ìjìyà ti Ọlọ́run."
                },
                {
                    "number": 12,
                    "text": "Ìjìyà àìlópin jẹ́ ìjìyà ti Ọlọ́run."
                },
                {
                    "number": 13,
                    "text": "Nitorí-èyí, mo pàṣẹ fún ọ lati ronúpìwàdà, kí o sì pa àwọn òfin mọ́ èyítí ìwọ ti gbà láti ọwọ́ ìránṣẹ́ mi Joseph Smith, Kekere, ní orúkọ mi."
                },
                {
                    "number": 14,
                    "text": "Àti pé nípa agbára mi títóbi jùlọ ni ìwọ fi gbà wọ́n."
                },
                {
                    "number": 15,
                    "text": "Nísisìyí mo pàṣẹ fún ọ lati ronúpìwàdà—ronúpàwàdà, bí bẹ́ẹ̀kọ́ èmi yíò nà ọ́ pẹ̀lú ọ̀gọ ẹnu mi, àti pẹ̀lù ìrunú mi, àti pẹ̀lú ìbínu mi, àti pé àwọn ìrora rẹ yíò dunni jọjọ—bí yíò ṣe dunni tó ìwọ kò mọ̀, bí yíò ṣe rẹwà tó ìwọ kò mọ̀, bẹ́ẹ̀ni, bí yíò ṣe nira láti faradà tó ìwọ kò mọ̀."
                },
                {
                    "number": 16,
                    "text": "Nítorí kíyèsíi, èmi, Ọlọ́run, ti jìya àwọn ohun wọ̀nyí fún gbogbo èniyàn, pé kí àwọn má baà jìyà bí wọ́n bá lè ronúpìwàdà;"
                },
                {
                    "number": 17,
                    "text": "Ṣùgbọ́n bí wọ́n kò bá ní ronúpìwàdà wọ́n gbọ́dọ̀ jìyà àní bí ti èmi;"
                },
                {
                    "number": 18,
                    "text": "Ìjìyà tí èyítí ó mú èmi tìkara mi, àní Ọlọ́run, tí ó tóbi jù ohun gbogbo lọ, láti gbọ̀n-rìrì nítorí ìrora, àti lati ṣẹ̀jẹ̀ nínú gbogbo ihò ara, àti láti jìyà ní ara àti ẹ̀mí—àti lati fẹ́ pé kí èmi máṣe mu nínú aago kíkorò náà, tí èmi sì fàsẹ́hìn—"
                },
                {
                    "number": 19,
                    "text": "Bí ó tilẹ̀ rí bẹ́ẹ̀, ògo ni fún Bàbá, àti pé èmi kópa mo sì ṣe àṣeparí àwọn ìmúrasílẹ̀ mi fún àwọn ọmọ ènìyàn."
                },
                {
                    "number": 20,
                    "text": "Nítorí-èyí, mo pàṣẹ fún ọ lẹ́ẹ̀kansíi lati ronúpìwàdà, bí bẹ́ẹ̀ kọ́ èmi yíò rẹ̀ ọ́ sílẹ̀ pẹ̀lú agbára mi títóbi jùlọ; àti pé kí ìwọ jẹ́wọ́ àwọn ẹ̀ṣẹ̀ rẹ, bí bẹ́ẹ̀ kọ́ ìwọ yíó jìyà àwọn ìbáwí èyítí èmi ti sọ, nínú èyíti ó jẹ́ kékeré jùlọ, bẹ́ẹ̀ni, àní nínú ìwọ̀n tí ó kéré jù ni ìwọ ti tọ́ wò ní àkókò tí mo gba ẹ̀mí mi kúrò."
                },
                {
                    "number": 21,
                    "text": "Àti pé mo pàṣẹ fún ọ pé kí o má ṣe wàásù ohun míràn ṣùgbọ́n ìrònúpìwàdà, àti kí o máṣe fi àwọn ohun wọ̀nyí hàn fún ayé títí yíò fi jẹ́ ọgbọ́n nínú mi."
                },
                {
                    "number": 22,
                    "text": "Nitorí wọn kò tíi lè gba ẹran báyìí, ṣùgbọ́n wàrà ni wọ́n gbọdọ̀ gbà; nítorí-èyí, wọn kò gbọdọ̀ mọ àwọn ohun wọnyìí, bí bẹ́ẹ̀ kọ́ wọ́n yío ṣègbé."
                },
                {
                    "number": 23,
                    "text": "Kọ́ ẹ̀kọ́ lọ́dọ̀ mi, kí o sì tẹ́tísí àwọn ọ̀rọ̀ mi; rìn nínú ìwà pẹ̀lẹ́ ti Ẹ̀mí mi, ìwọ yíò sì ní àlàáfíà nínú mi."
                },
                {
                    "number": 24,
                    "text": "Èmi ni Jésù Krístì; Èmi wá nípa ìfẹ́ ti Bàbá, Èmi sì nṣe ìfẹ́ rẹ̀."
                },
                {
                    "number": 25,
                    "text": "Àti lẹ́ẹ̀kansíi, èmi pàṣẹ fún ọ pé ìwọ kò gbọdọ̀ ṣe ojúkòkòrò sí aya ẹnìkéjì rẹ; tàbí kí o lépa ẹ̀mí ẹnìkéjì rẹ."
                },
                {
                    "number": 26,
                    "text": "Àti lẹ́ẹ̀kansíi, èmi pàṣẹ fún ọ pé ìwọ kò gbọdọ̀ ṣe ojúkòkòrò sí ohun ìní rẹ, ṣùgbọ́n kí ìwọ ó fi òmìnira jọ̀wọ́ rẹ̀ fún iṣẹ́ títẹ̀ Ìwé ti Mọ́mọ́nì, èyí tí ó ní òtítọ́ àti ọ̀rọ̀ Ọlọ́run nínú—"
                },
                {
                    "number": 27,
                    "text": "Èyítí ó jẹ́ ọ̀rọ̀ mi sí àwọn Kèfèrí, pé láìpẹ́ kí ó le lọ sí ọ̀dọ̀ àwọn Júù, tí àwọn ará Lámánì jẹ́ ìyókù wọn, pé kí wọn ó le gba ìhìnrere náà gbọ́, ati kí wọ́n ó sì má baà tún fi ojú sọ́na fún Messia kan lati wá ẹni tí ó ti wá tẹ́lẹ̀."
                },
                {
                    "number": 28,
                    "text": "Àti lẹ́ẹ̀kansíi, èmi pàṣẹ fún ọ pé kí ìwọ ó máa gbàdúrà ní gbígbé ohùn sókè àti bẹ́ẹ̀ gẹ́gẹ́ nínú ọkàn rẹ; bẹ́ẹ̀ni, níwájú àwọn ènìyàn àti ní ìkọkọ̀, ní gbangba àti nínú ìyẹ́wù."
                },
                {
                    "number": 29,
                    "text": "Àti pé ìwọ yíò kéde àwọn ìrohìn ayọ̀, bẹ́ẹ̀ni, kéde rẹ̀ ní orí àwọn òkè, àti ní gbogbo ibi gíga, àti lààrin àwọn ènìyàn gbogbo tí a ó gbà ọ́ láàyè láti rí."
                },
                {
                    "number": 30,
                    "text": "Àti pé ìwọ yíò ṣe é pẹ̀lú gbogbo ìwà ìrẹ̀lẹ̀, níní ìgbẹ́kẹ̀lé nínú mi, láì pẹ̀gàn àwọn apẹ̀gàn."
                },
                {
                    "number": 31,
                    "text": "Àti pé nípa àwọn ìjìnlẹ̀ ẹ̀kọ́ ni ìwọ kí yíò sọ̀rọ̀, ṣùgbọ́n ìwọ yío kéde ironúpìwàdà àti ìgbàgbọ́ nínú Olùgbàlà, àti ìdárìjì ẹ̀ṣẹ̀ nípa ìrìbọmi, àti nípa iná, bẹ́ẹ̀ni, àní Ẹ̀mí Mímọ́."
                },
                {
                    "number": 32,
                    "text": "Kíyèsíi, èyí jẹ́ títóbi ati tí ìkẹhìn nínú òfin tí èmi yíò fi fún ọ nípa ohun yìí; nítorí èyí yíò tó fún irìn òòjọ́ rẹ, àní títí dé òpin ọjọ́ ayé rẹ."
                },
                {
                    "number": 33,
                    "text": "Àti pé òṣì ni ìwọ yíò gbà bí ìwọ kò bá ka àwọn ìmọràn wọ̀nyìí sí, bẹ́ẹ̀ni, àní ìparun tìrẹ àti ohun ìní rẹ."
                },
                {
                    "number": 34,
                    "text": "Fi apákan ohun ìní rẹ fún ni, bẹ́ẹ̀ni, àní apákan àwọn ilẹ̀ rẹ, àti gbogbo rẹ̀ bí kò ṣe ìtọ́jú àwọn ẹbí rẹ."
                },
                {
                    "number": 35,
                    "text": "San gbèsè tí ìwọ ti jẹ atẹ̀wé. Yọ ara rẹ kúrò nínú ìgbèkùn."
                },
                {
                    "number": 36,
                    "text": "Kúrò ní ilé àti ibùgbé rẹ, bíkòṣe nígbàtí ìwọ bá fẹ́ láti rí àwọn ẹbí rẹ."
                },
                {
                    "number": 37,
                    "text": "Àti pé sọ̀rọ̀ pẹ̀lú òmìnira sí gbogbo ènìyàn; bẹ́ẹ̀ni, wàásù, gbani níyànjú, kéde òtítọ́, àní pẹ̀lú ariwo, pẹ̀lú ìró ìdùnnú, ní kíkígbe—Hòsánnà, Hòsánnà, ìbùkún ni fún orúkọ Olúwa Ọlọ́run!"
                },
                {
                    "number": 38,
                    "text": "Gbàdúrà nígbà gbogbo, èmi yíò sì tú Ẹ̀mí mi sí orí rẹ, àti pé púpọ̀ ni ìbùkún rẹ yíò jẹ́—bẹ́ẹ̀ni, àní ju bí ìgbà tí ìwọ rí àwọn ohun ìṣúra ti ayé ati àwọn ohun àìtọ́ gbogbo ní ìwọ̀n bí ó ṣe tó."
                },
                {
                    "number": 39,
                    "text": "Kíyèsíi, ìwọ ha lè ka èyí láì yọ̀ àti láì gbé ọkàn rẹ sókè fún ìdùnnú?"
                },
                {
                    "number": 40,
                    "text": "Tàbí ìwọ ha le sáré káàkiri síi gẹ́gẹ́bí afọ́jú adarí?"
                },
                {
                    "number": 41,
                    "text": "Tàbí ìwọ ha le ní ìrẹ̀lẹ̀ ati ìwà pẹ̀lẹ́, àti pé kí ìwọ hùwà bí ọlọ́gbọ́n níwájú mi? Bẹ́ẹ̀ni, wá sí ọ̀dọ̀ èmi Olùgbàlà rẹ. Amin."
                }
            ]
        },
        "/study/scriptures/dc-testament/dc/20": {
            "uri": "/study/scriptures/dc-testament/dc/20",
            "title": "Ẹ̀kọ́ àti àwọn Májẹ̀mú 20",
            "data_type": "chapter",
            "chapter_name": "Ìpín 20",
            "chapter_summary": [
                "1–16, Ìwé ti Mọ́mọ́nì fi ìdí jíjẹ́ ti ọ̀run iṣẹ́ ọjọ́-ìkẹhìn múlẹ̀; 17–28, Àwọn ẹ̀kọ́ nípa ìṣẹ̀dá, ìṣubú, ètùtù, àti ìrìbọmi ni a fi ìdí wọn múlẹ̀; 29–37, Àwọn òfin tí wọn nṣe àkóso ironúpìwàdà, ìdáláre, ìyàsímímọ́, àti ìrìbọmi ni a fi kalẹ̀; 38–67, Ojúṣe àwọn alàgbà, àlùfáà, olùkọ́, àti àwọn díakonì ni a ṣàlàyé ni ìkékúrú; 68–74, Ojúṣe àwọn omo ìjọ, bíbùkún fún àwọn ọmọdé, àti ọ̀nà ṣíṣe ìrìbọmi ni a fihàn; 75–84, Àwọn àdúrà oúnjẹ alẹ́ Olúwa àti àwọn ìlànà síṣe àkóso jíjẹ́ ọmọ ìjọ ni a fi fúnni."
            ],
            "verses": [
                {
                    "number": 1,
                    "text": "Ìdìde ti Ìjọ Krístì ní àwọn ọjọ́ tí ó kẹ́hìn wọ̀nyí, tíí ṣe ẹgbẹ̀rún kan ọgọ́rũn mẹ́jọ ati ọgbọ̀n ọdún lati ìgbà wíwá Olúwa àti Olùgbàlà wa Jésù Krístì nínú ẹran ara, òun náà ti a ṣe àkójọ rẹ̀ dáradára àti tí a gbé e kalẹ̀ ní ìbámu pẹ̀lú àwọn òfin orílẹ̀ èdè wa, nípa ìfẹ́ inú àti àwọn àṣẹ Ọlọ́run, ní oṣù ìkẹrin, àti ní ọjọ́ ìkẹfà ti oṣù náà èyí tí a npè ní Oṣù Kẹrin—"
                },
                {
                    "number": 2,
                    "text": "Àwọn òfin èyítí a fi fún Joseph Smith, Kékeré, ẹnití a pè láti ọwọ́ Ọlọ́run, àti tí a yàn gẹ́gẹ́bí àpóstélì ti Jésù Krístì, láti jẹ́ alàgbà àkọ́kọ́ ti ìjọ yìí;"
                },
                {
                    "number": 3,
                    "text": "Àti sí Oliver Cowdery, ẹnití Ọlọ́run pè bákannáà, àpóstélì kan ti Jésù Krístì, láti jẹ́ alàgbà ìkejì ti ìjọ yìí, tí a sì yàn ní abẹ́ ọwọ́ rẹ̀;"
                },
                {
                    "number": 4,
                    "text": "Àti èyí gẹ́gẹ́bí oore ọ̀fẹ́ ti Olúwa àti Olùgbàlà wa Jésù Krístì, ẹnití gbogbo ògo jẹ́ tirẹ̀, nísisìyí àti títí lái. Amin."
                },
                {
                    "number": 5,
                    "text": "Lẹ́hìn tí a ti fi hàn fún alàgbà àkọ́kọ́ yìí lõtọ́ pe òun ti gba ìmúkúrò àwọn ẹṣẹ̀ rẹ̀, a tún gbé òun dè nínú àwọn ohun asán ayé."
                },
                {
                    "number": 6,
                    "text": "Ṣùgbọ́n lẹ́hìn ríronúpìwàdà, àti rírẹ ara rẹ̀ sílẹ̀ nítòótọ́, nípasẹ̀ ìgbàgbọ́, Ọlọ́run ṣe iṣẹ́ ìránṣẹ sí i láti ọwọ́ ángẹ́lì mímọ́ kan, ẹnití ìwò ojú rẹ̀ dàbíi mọ̀nàmọ́ná, àti ẹnití àwọn aṣọ rẹ̀ jẹ́ mímọ́ àti funfun ju gbogbo fífunfun míràn lọ;"
                },
                {
                    "number": 7,
                    "text": "Ó sì fún un ní àwọn òfin èyítí ó mísí i;"
                },
                {
                    "number": 8,
                    "text": "Àti pé Ó fún un ní agbára láti òkè wá, nípa ọ̀nà èyítí a ti pèsè saájú, láti ṣe ìtumọ̀ Ìwé Ti Mọ́mọ́nì."
                },
                {
                    "number": 9,
                    "text": "Èyí tí ó ní àkọsílẹ̀ àwọn ènìyàn tí wọn ti ṣubú nínú, àti ẹ̀kúnrẹ́rẹ́ ìhìnrere ti Jésù Krístì sí àwọn Kèfèrí àti sí àwọn Júù bákannáà."
                },
                {
                    "number": 10,
                    "text": "Èyítí a fún ni nípa ìmísí, àti tí a fi ìdí rẹ̀ múlẹ̀ sí àwọn míràn nípa ìṣẹ́ ìránṣẹ́ ti àwọn ángẹ́lì, tí a sì kéde rẹ̀ sí ayé nípa wọn—"
                },
                {
                    "number": 11,
                    "text": "Ní fífihàn sí ayé pé àwọn ìwé mímọ́ jẹ́ òtítọ́, àti pé Ọlọ́run sì nmísí àwọn ènìyàn Ó sì npè wọ́n sí iṣẹ́ mímọ́ rẹ̀ ní àkókò yìí àti ní ìran yìí, bẹ́ẹ̀ gẹ́gẹ́ bíi ní àwọn ìran tí ìgbàanì;"
                },
                {
                    "number": 12,
                    "text": "Nípa bẹ́ẹ̀ Ó nfi hàn pé Òun kannáà ni Ọlọ́run ní àná, ní òní, àti títí láé. Amin."
                },
                {
                    "number": 13,
                    "text": "Nítorínáà, níní àwọn ẹlérìí púpọ̀, nípa wọn ni a ó ṣe ìdájọ́ ayé, àní bí wọn ṣe lè jẹ́ ọ̀pọ̀lọpọ̀ tó lẹ́hìnwá tí wọ́n yíò ní ìmọ̀ nípa iṣẹ́ yìí."
                },
                {
                    "number": 14,
                    "text": "Àti pé àwọn wọ̃nnì tí wọ́n gbàá nínú ìgbàgbọ́, tí wọ́n sì ṣe iṣẹ́ òdodo, yíò gba adè kan ti ìyè ayérayé;"
                },
                {
                    "number": 15,
                    "text": "Ṣùgbọ́n àwọn tí wọ́n bá sé ọkàn wọn le nínú àìgbàgbọ́, tí wọ́n sì kọ̀ ọ́ sílẹ̀, yíò yípadà sí ìdálẹbi tiwọn—"
                },
                {
                    "number": 16,
                    "text": "Nítorí Olúwa Ọlọ́run ti sọ ọ́; àti pé àwa, tí a jẹ́ alàgbà nínú ìjọ, ti gbọ́ a sì ti jẹ́rìí sí àwọn ọ̀rọ̀ ti Ọlọ́lá nlá ológo níbi gíga, sí ẹnití a fi ògo fún láé ati títí láeláe. Amin."
                },
                {
                    "number": 17,
                    "text": "Nípa awọn ohun wọ̀nyí ni àwa mọ̀ pé Ọlọ́run kan wà ní ọ̀run, ẹnití ó jẹ́ àìlópin àti ayérayé, láti àìlópin dé àìlópin Ọlọ́run kan náà tí kò lè yípadà, ẹnití ó ṣe ẹ̀dá ọ̀run àti ayé, àti ohun gbogbo èyí tí ó wà nínú wọn;"
                },
                {
                    "number": 18,
                    "text": "Àti pé ò dá ènìyàn, ọ́kùnrin àti óbìnrin, ní àwòrán ara rẹ̀ àti gẹ́gẹ́bíi ìrí ara rẹ̀, ní ó dá wọn;"
                },
                {
                    "number": 19,
                    "text": "Àti pé Ó fún wọn ní àwọn òfin pé kí wọ́n ó ní ìfẹ́ kí wọ́n ó sì sìn òun, Ọlọ́run kan ṣoṣo tí ó wà láàyè tí ó sì jẹ́ òtítọ́, àti pé òun nìkan ni ó níláti jẹ́ ẹnití wọ́n ó máa foríbalẹ̀ fún."
                },
                {
                    "number": 20,
                    "text": "Ṣùgbọ́n nípa ìwà ìrékọjá sí àwọn òfin mímọ́ wọ̀nyí ènìyàn di ti ara àti ti èṣù, àti pé òun sì di ẹni ìṣubú."
                },
                {
                    "number": 21,
                    "text": "Nítorí èyí, Ọlọ́run Alágbára Jùlọ fi Ọmọ Bíbí rẹ̀ kan ṣoṣo fúnni, gẹ́gẹ́bí a ṣe kọ́ọ nínú àwọn ìwé mímọ́ wọ̃nnì èyítí a ti fúnni lati ọ̀dọ̀ rẹ̀."
                },
                {
                    "number": 22,
                    "text": "Òun sì jìyà àwọn ìdánwò ṣùgbọ́n òun kò fi àkíyèsí rẹ̀ sí wọn."
                },
                {
                    "number": 23,
                    "text": "A kàn an mọ́ àgbélèbú, Ó kú, Ó sì tún jínde ní ọjọ́ kẹta;"
                },
                {
                    "number": 24,
                    "text": "Àti pé Ó gòkè re ọ̀run, láti jókòó lọ́wọ́ ọ̀tún ti Bàbá, láti jọba pẹ̀lú agbára títóbi-jùlọ gẹ́gẹ́bí ìfẹ́ inú Bàbá;"
                },
                {
                    "number": 25,
                    "text": "Kí gbogbo ọ̀pọ̀lọpọ̀ àwọn tí wọ́n bá gbàgbọ́ tí wọ́n sì ṣe ìrìbọmi ní orúkọ mímọ́ rẹ̀, àti pé tí wọ́n fi orí tìí nínú ìgbàgbọ́ títí dé òpin, nílati di ẹni ìgbàlà—"
                },
                {
                    "number": 26,
                    "text": "Kìí ṣe àwọn nìkan tí wọ́n gbàgbọ́ lẹ́hìn tí ó wá ní ààrin gbùngbùn àkókò, nínú ẹran ara, ṣùgbọ́n gbogbo àwọn wọ̃nnì tí wọ́n gbàgbọ́ láti ìbẹ̀rẹ̀, àní gbogbo ọ̀pọ̀lọpọ̀ àwọn tí wọ́n wà kí òun tó wá, tí wọ́n gbàgbọ́ nínú àwọn ọ̀rọ̀ àwọn wòlíì mímọ́, tí wọ́n sọ̀rọ̀ bí wọ́n ti ní ìmísí nípasẹ̀ ẹ̀bùn Ẹ̀mí Mímọ́, ẹnití ó jẹ́rìí tòótọ́ nípa rẹ̀ nínú ohun gbogbo, nilati ní ìyè ayérayé,"
                },
                {
                    "number": 27,
                    "text": "Bẹ́ẹ̀ gẹ́gẹ́ ni fún àwọn wọ̃nnì tí wọn yío wá lẹ́hìnáà, tí àwon náà yíò ní ìgbàgbọ́ nínú àwọn ẹ̀bùn àti àwọn ìpè ti Ọlọ́run láti ọwọ́ Ẹ̀mí Mímọ́, èyí tí ó nṣe ìjẹ́rìí nípa Bàbá àti Ọmọ."
                },
                {
                    "number": 28,
                    "text": "Tí Bàbá, Ọmọ, àti Ẹ̀mí Mímọ́ jẹ́ Ọlọ́run kan, àìlópin àti ayérayé, ti kò ní ìparí. Amin."
                },
                {
                    "number": 29,
                    "text": "Àti pé àwa mọ̀ pé gbogbo ènìyàn gbọ́dọ̀ ronúpìwàdà kí wọ́n ó sì gbàgbọ́ nínú orúkọ Jésù Krístì, àti kí wọ́n ó bu ọlá fún Bàbá ní orúkọ rẹ̀, àti kí wọn ó fi orí tìí nínú ìgbàgbọ́ ní orúkọ rẹ̀ títí dé òpin, bíbẹ́ẹ̀kọ́ wọn kò ní di ẹni ìgbàlà ní ìjọba Ọlọ́run."
                },
                {
                    "number": 30,
                    "text": "Àti pé àwa mọ̀ pé ìdáláre nípasẹ̀ ore ọ̀fẹ́ ti Olúwa àti Olùgbàlà wa Jésù Krístì jẹ́ títọ́ àti òtítọ́;"
                },
                {
                    "number": 31,
                    "text": "Àti pé àwa mọ̀ bákannáà, pé ìyàsímímọ́ nípasẹ̀ ore ọ̀fẹ́ ti Olúwa àti Olùgbàlà wa Jésù Krístì jẹ́ títọ́ àti òtitọ́, sí gbogbo àwọn wọ̃nnì tí wọ́n fẹ́ràn tí wọ́n sì ńsìn Ọlọ́run pẹ̀lú gbogbo agbára, iyè àti okun wọn."
                },
                {
                    "number": 32,
                    "text": "Ṣùgbọ́n ó lè ṣeéṣe kí ènìyàn ṣubú kúrò nínú ore ọ̀fẹ́ kí òun sì yapa kúro lọ́dọ̀ Ọlọ́run alààyè;"
                },
                {
                    "number": 33,
                    "text": "Nítorínáà ẹ jẹ́ kí ìjọ kíyèsára kí ẹ sì máa gbàdúrà nígbà gbogbo, kí wọ́n má baà bọ́ sínú ìdánwò;"
                },
                {
                    "number": 34,
                    "text": "Bẹ́ẹ̀ni, àní ẹ sì jẹ́ kí àwọn tí a yà sí mímọ́ náà ó kíyèsára bakannáà."
                },
                {
                    "number": 35,
                    "text": "Àti pé àwa mọ̀ pé àwọn ohun wọ̀nyí jẹ́ òtítọ́ àti gẹ́gẹ́bí àwọn ìfihàn Johannù, láì ní àfikún, tàbí àyọkúrò nínú àsọ̀tẹ́lẹ̀ inú ìwé rẹ̀, àwọn ìwé mímọ́, tabí àwọn ìfihàn ti Ọlọ́run tí wọn yíò wá lẹ́hìnnáà nípa ẹ̀bùn àti agbára Ẹ̀mí Mímọ́, ohùn Ọlọ́run, tàbí iṣẹ́ ìránṣẹ́ àwọn angẹ́lì."
                },
                {
                    "number": 36,
                    "text": "Àti pé Olúwa Ọlọ́run ti sọ ọ́; àti ọlá, agbára àti ògo ni ó yẹ orúkọ mímọ́ rẹ̀, nísisìyí àti títí láe. Amin."
                },
                {
                    "number": 37,
                    "text": "Àti lẹ́ẹ̀kansíi, gẹ́gẹ́bí ọ̀nà àwọn òfin sí ìjọ nípa ìlàna ìrìbọmi—Gbogbo àwọn tí wọ́n bá rẹ ara wọn sílẹ̀ níwájú Ọlọ́run, tí wọn sì níi lọ́kàn láti ṣe ìrìbọmi, tí wọ́n sì jade wá pẹ̀lú írobìnújẹ́ àti ìròra ọkàn, àti tí wọ́n jẹ́rìí níwájú ìjọ pé àwọn ti ronúpìwàdà lõtọ́ nínú gbogbo ẹ̀ṣẹ̀ wọn, àti tí wọ́n ní ìfẹ́ láti gba orúkọ Jésù Krístì sí orí wọn, pẹ̀lú ìpinnu láti sìn ín títí dé òpin, àti tí wọ́n ti fi hàn lõtọ́ nípa iṣẹ́ wọn pé àwọn ti gba lára Ẹ̀mí ti Krístì sí ìdáríjì àwọn ẹ̀ṣẹ̀ wọn, ni a ó gbà nípa ìrìbọmi sí inú ìjọ rẹ̀."
                },
                {
                    "number": 38,
                    "text": "Ojúṣe àwọn alàgbà, àwọn àlùfáà, àwọn olùkọ́, àwọn deakoni, àti àwọn ọmọ ìjọ ti Krístì—àpóstélì jẹ́ alàgbà, àti pé ó jẹ́ ìpè rẹ̀ lati ṣe ìrìbọmi;"
                },
                {
                    "number": 39,
                    "text": "Àti láti yan àwọn alàgbà míràn, àwọn àlùfáà, àwọn olùkọ́, àti àwọn díákónì."
                },
                {
                    "number": 40,
                    "text": "Àti láti ṣe àkóso àkàrà àti wáìnì—àwọn àpẹrẹ ẹran ara àti ẹ̀jẹ̀ ti Krístì—"
                },
                {
                    "number": 41,
                    "text": "Àti láti fì ẹsẹ̀ àwọn wọ̃nnì múlẹ̀ tí a rìbọmi sínú ìjọ, nípa gbígbé ọwọ́ lé wọn lórí fún ìrìbọmi ti iná àti ti Ẹ̀mí Mímọ́, ní ìbámu sí àwọn ìwé mímọ́;"
                },
                {
                    "number": 42,
                    "text": "Àti láti kọ́ni, sọ àsọyé, gbàni nímọ̀ràn, rìbọmi, ati dáàbò bo ìjọ;"
                },
                {
                    "number": 43,
                    "text": "Àti láti fi ìdí ìjọ múlẹ̀ nípa gbígbé ọwọ́ léni lórí, àti fífúnni ní Ẹ̀mí Mímọ́;"
                },
                {
                    "number": 44,
                    "text": "Àti láti darí gbogbo àwọn ìpàdé."
                },
                {
                    "number": 45,
                    "text": "Àwọn alàgbà ni wọ́n nílati darí àwọn ìpàdé bí Ẹ̀mí Mímọ́ bá ṣe darí wọn, ní ìbámu pẹ̀lú àwọn òfin àti àwọn ìfihàn ti Ọlọ́run."
                },
                {
                    "number": 46,
                    "text": "Ojúṣe àlùfáà ni láti wàásù, kọ́ni, sọ àsọyé, gbani níyànjú, àti ṣe ìrìbọmi, àti ṣe àkóso ouńjẹ àlẹ́ Olúwa,"
                },
                {
                    "number": 47,
                    "text": "Àti láti ṣe àbẹ̀wò sí ilé ọ̀kọ̀ọ̀kan ọmọ ìjọ, kí ó sì gbà wọ́n níyànjú láti máa gbàdúrà lóhùn òkè àti ní ìkọ̀kọ̀, àti láti máa ṣe gbogbo àwọn ojúṣe ẹbí."
                },
                {
                    "number": 48,
                    "text": "Àti pé bákannáà òun lè yan àwọn àlùfáà míràn, àwọn olùkọ́ni, àti àwọn díákónì."
                },
                {
                    "number": 49,
                    "text": "Àti pé òun ni yíò darí àwọn ìpàdé nígbàtí alàgbà kankan kò bá sí níbẹ̀."
                },
                {
                    "number": 50,
                    "text": "Ṣùgbọ́n nígbàtí alàgbà kan bá wá níbẹ̀, òun ó kàn wàásù, kọ́ni, sọ àsọyé, gbani níyànjú, àti ṣe ìrìbọmi."
                },
                {
                    "number": 51,
                    "text": "Àti láti ṣe àbẹ̀wò sí ilé ọ̀kọ̀ọ̀kan ọmọ ìjọ, ní gbígbà wọ́n níyànjú láti máa gbàdúrà lóhùn òkè àti ní ìkọ̀kọ̀, àti láti ṣe gbogbo àwọn ojúṣe ẹbí."
                },
                {
                    "number": 52,
                    "text": "Nínú gbogbo ojúṣe wọ̀nyí, àlùfáà níláti ṣe àtìlẹ́hín fún alàgbà bí ó bá yẹ láti ṣe bẹ́ẹ̀."
                },
                {
                    "number": 53,
                    "text": "Ojúṣe olùkọ́ni ni láti ṣe àbójútó ìjọ nígbà gbogbo, láti wà pẹ̀lú wọn àti láti máa mú wọn lọ́kàn le;"
                },
                {
                    "number": 54,
                    "text": "Àti lati ríi pé kò sí àìṣedẽdé nínú ìjọ, tàbí ìṣòro pẹ̀lú ẹnìkan sí ẹlòmíràn, tàbí irọ́ pípá, tàbí sísọ ọ̀rọ̀ ẹ̀ni lẹ́hìn, tàbí sísọ̀rọ̀ búburú;"
                },
                {
                    "number": 55,
                    "text": "Ati lati ríi pé ìjọ nní ìpàde papọ̀ nígbàkúùgbà, àti bákannáà lati ríi pé gbogbo ọmọ ìjọ nṣe ojúṣe wọn."
                },
                {
                    "number": 56,
                    "text": "Àti pé òun ni yíò darí àwọn ìpàdé bí alàgbà tàbí àlùfáà kankan kò bá sí níbẹ̀—"
                },
                {
                    "number": 57,
                    "text": "Ati pé àwọn diakónì yíò máa ràn án lọ́wọ́ nígbà gbogbo, nínú gbogbo iṣẹ rẹ̀ nínú ìjọ bí ó bá yẹ láti ṣe bẹ́ẹ̀."
                },
                {
                    "number": 58,
                    "text": "Ṣùgbọ́n kò sí olùkọ́ni tàbí diakonì tí ó ní àṣẹ láti ṣe ìrìbọmi, ṣe àkóso ouńjẹ alẹ́ Olúwa, tàbí gbé ọwọ́ lé ni lórí;"
                },
                {
                    "number": 59,
                    "text": "Síbẹ̀síbẹ̀, àwọn wà, lati ṣe ìkìlọ̀, sọ àsọyé, gbani níyànjú, àti kọ́ni, àti lati pè gbogbo ènìyàn wá sí ọ̀dọ̀ Krístì."
                },
                {
                    "number": 60,
                    "text": "Olukúlùkù alàgbà, àlùfáà, olùkọ́ni, tàbí díakonì ni a ó yàn ní ìbámu pẹ̀lú awọn ẹ̀bùn àti awọn ìpè Ọlọ́run sí i; àti pé a ó yàn an pẹ̀lú agbára Ẹ̀mí Mímọ́, èyí tí ó wà nínú ẹnití ó yàn án."
                },
                {
                    "number": 61,
                    "text": "Onírúurú àwọn alàgbà tí wọ́n jẹ́ ti ìjọ Krístì yìí yíò máa ní ìpádé nínú àpéjọpọ̀ ní ẹ̀ẹ̀kan láàrin oṣù mẹ́ta, tàbí láti àkókò dé àkókò bí àpéjọpọ̀ náà bá ṣe darí tàbí fi ọwọ́ sí;"
                },
                {
                    "number": 62,
                    "text": "Àti pé àwọn àpéjọpọ̀ tí a sọ yìí ni yíò máa ṣe èyíkéyìí iṣẹ́ ìjọ tí ó bá yẹ ní ṣíṣe ní ìgbà náà."
                },
                {
                    "number": 63,
                    "text": "Àwọn alàgbà nílati gba àwọn ìwé àṣẹ wọn ní ọwọ́ àwọn alàgbà míràn, nípa ìbò àwọn ọmọ ìjọ èyí tí wọ́n wà, tàbí nínú àwọn àpéjọpọ̀."
                },
                {
                    "number": 64,
                    "text": "Ọ̀kọ̀ọ̀kan àlùfáà, olùkọ́ni, tàbí díakonì, ẹnití a yàn láti ọwọ́ àlùfáà, lè gba ìwé ẹ̀rí lọ́wọ́ rẹ̀ ní àkókò náà, ìwé ẹ̀rí èyítí ó jẹ́ pé, bí a bá fún alàgbà kan, yíò kà òun yẹ fún ìwé àṣẹ, tí yíò fi àṣẹ fún un láti ṣe àwọn iṣẹ́ tí ó rọ̀ mọ́ ìpè rẹ̀, tàbí òun lè gbà á nínú ìpádé àpéjọpọ̀ kan."
                },
                {
                    "number": 65,
                    "text": "A kò gbọdọ̀ yan ẹnikẹ́ni sí ipò kankan nínú ìjọ yìí, níbití àkójọ ẹ̀ka dáradára ti ìkannáà wà, láì sí ìbò ìjọ náà;"
                },
                {
                    "number": 66,
                    "text": "Ṣùgbọ́n àwọn alàgbà tí wọ́n nṣe olórí, àwọn bíṣọpù tí wọn nrin ìrìnàjò, àwọn ọmọ àjọ ìgbìmọ̀ gíga, àwọn àlùfáà gíga, àti àwọn alàgbà, lè ní ànfàní yíyanni, ní ibití kò bá sí ẹ̀ka ìjọ tí a lè ti pe ìbò."
                },
                {
                    "number": 67,
                    "text": "Ààrẹ kọ̀ọ̀kan nínú oyè àlùfáà gìga (tàbí alàgbà tí ó nṣe olórí), bíṣọ́ọ̀pù, ọmọ àjọ ìgbìmọ̀ gíga, àti àlùfáà gíga, ni a ó yàn lábẹ́ ìdarí àjọ ìgbìmọ̀ gíga tàbí nínú ìpàdé àpéjọpọ̀ gbogbogbòò."
                },
                {
                    "number": 68,
                    "text": "Ojúṣe àwọn ọmọ ìjọ lẹ́hìn tí a ti gbà wọ́n wọlé nípa ìrìbọmi—Àwọn alàgbà tàbí àwọn àlùfáà nílati ní ànító àkókò lati sọ àsọyé ohun gbogbo nípa ìjọ ti Krístì bí ó ṣe yé wọn tó, saájú kí wọ́n ó tó jẹ oúnjẹ alẹ́ Olúwa, àti kí a tó fi ìdí wọn múlẹ̀ nípa gbígbé ọwọ́ léni lórí láti ọwọ́ àwọn alàgbà, kí á lè ṣe ohun gbogbo pẹ̀lú ètò."
                },
                {
                    "number": 69,
                    "text": "Àti pé àwọn ọmọ ìjọ yíò fihàn ní iwájú ìjọ, àti bákannáà níwájú àwọn alàgbà, nípa ìrìn bí Ọlọ́run àti ìsọ̀rọ̀, pé wọ́n yẹ fún un, pé kí àwọn iṣẹ́ àti ìgbàgbọ́ lè wà ní ìbámu sí àwọn ìwé mímọ́—rírìn ní mímọ́ níwájú Olúwa."
                },
                {
                    "number": 70,
                    "text": "Olúkúlùkù ọmọ ìjọ ti Krístì tí ó bá ní ọmọ wẹ́wẹ́ ni ó níláti mú wọn wá sí ọ̀dọ̀ àwọn alàgbà níwáju ìjọ, àwọn tí wọn yíò gbé ọwọ́ lé wọn lórí ní orúkọ Jésù Krístì, tí wọn yíò sì súre fún wọn ní orúkọ rẹ̀."
                },
                {
                    "number": 71,
                    "text": "A kò lè gba ẹnikẹ́ni sínú ìjọ ti Krístì bíkòṣepé òun ti dàgbà dé awọn ọdún ṣíṣe ìṣirò níwáju Ọlọ́run, àti tí ó ti lè ṣe ìrònúpìwàdà."
                },
                {
                    "number": 72,
                    "text": "Ìrìbọmi ni a nílati ṣe àkóso rẹ̀ ní ọ̀nà tí a là sílẹ̀ yìí fún gbogbo àwọn wọ̃nnì tí wọ́n ronúpìwàdà—"
                },
                {
                    "number": 73,
                    "text": "Ẹni náà tí Ọlọ́run pè tí ó sì ní àṣẹ láti ọdọ̀ Jésù Krístì láti rìbọmi, yíò sọkalẹ̀ lọ sínú omi pẹ̀lú ẹni náà tí ó ti fa ara rẹ̀ kalẹ̀ lọ́kùnrin tàbí lóbìnrin fún ìrìbọmi, òun yíò sì sọ pé, ní pípe ẹni náà lọ́kùnrin tàbí lóbìnrin ní orúkọ rẹ̀: Nítorí tí a ti fi àṣẹ fúnmi lati ọ̀dọ̀ Jésù Krístì, mo rì ọ́ bọmi ní orúkọ ti Bàbá, àti ní ti Ọmọ, àti ní ti Ẹ̀mí Mímọ́. Àmín."
                },
                {
                    "number": 74,
                    "text": "Nígbànáà ni òun yíò ri ẹni náà lọ́kùnrin tàbí lóbìnrin bọ inú omi, yíò sì tún mú un jade wá láti inú omi náà."
                },
                {
                    "number": 75,
                    "text": "O ṣe ànfààní pé kí ìjọ máa pàdé papọ̀ lóòrèkóòrè láti ṣe àbápín ti àkàrà àti wáìnì ní ìrántì Olúwa Jésù;"
                },
                {
                    "number": 76,
                    "text": "Àti pé alàgbà tàbí àlùfáà yíò ṣe ìpínfúnni rẹ̀; ní ọ̀nà yìí ni òun yíò sì ṣe ìpínfúnni rẹ̀—òun yíò kúnlẹ̀ pẹ̀lú àwọn ìjọ yíò sì ké pe Bàbá nínú àdúrà tọ̀wọ̀tọ̀wọ̀, wipe:"
                },
                {
                    "number": 77,
                    "text": "Áà Ọlọ́run, Bàbá Ayérayé, àwa béèrè lọ́dọ̀ rẹ ní orúkọ Ọmọ rẹ, Jésù Krístì, láti súre àti lati yà àkàrà yìí sí mímọ́ sí ẹ̀mí gbogbo àwọn ẹnití ó ní ìpín nínú rẹ̀, kí wọ́n lè jẹ ní ìrántí ti ara Ọmọ rẹ, àti kí wọ́n jẹ́rìí sí ọ, Áà Ọlọ́run, Bàbá Ayérayé, pé wọ́n fẹ́ láti gba orúkọ Ọmọ rẹ sí órí wọn, àti láti rántí rẹ̀ nígbàgbogbo àti láti pa àwọn òfin rẹ̀ mọ́ èyítí ó ti fi fún wọn; pé kí wọn lè ní Ẹ̀mí rẹ̀ láti wà pẹ̀lú wọn nígbàgbogbo. Àmín."
                },
                {
                    "number": 78,
                    "text": "Ọ̀nà tí a fi nṣe ìpínfúnni wáìnì—òun yíò mú ago náà pẹ̀lú, yíò sì wipe:"
                },
                {
                    "number": 79,
                    "text": "Áà Ọlọ́run, Bàbá Ayérayé, àwa béèrè lọ́dọ̀ rẹ ní orúkọ Ọmọ rẹ, Jésù Krístì, láti súre àti lati ya wáìnì yìí sí mímọ́ sí ẹ̀mí gbogbo àwọn ẹnití ó mu nínú rẹ̀, pé kí wọ́n lè ṣeé ní ìrántí ti ẹ̀jẹ̀ Ọmọ rẹ, èyítí a ta sílẹ̀ fún wọn; pé kí wọ́n lè jẹrìí sí ọ, Áà Ọlọ́run, Bàbá Ayérayé, pé wọ́n nrántí rẹ̀ nígbàgbogbo, pé kí wọn lè ní Ẹ̀mí rẹ̀ láti wà pẹ̀lú wọn. Àmín."
                },
                {
                    "number": 80,
                    "text": "Èyíkéyìí ọmọ ìjọ ti Krístì tí ó bá nṣe ìrékọjá, tàbí tí a bá mú nínú ìṣubú kan, ni a ó ṣe sí gẹ́gẹ́bí àwọn ìwé mímọ́ ṣe darí."
                },
                {
                    "number": 81,
                    "text": "Yíò jẹ́ ojúṣe onírúurú awọn ìjọ, tí àpapọ̀ wọ́n jẹ́ ìjọ ti Krístì, láti rán ọ̀kan tàbí jù bẹ́ẹ̀ lọ nínú àwọn olùkọ́ wọn láti wà ní ibi onírúurú àwọn àpéjọpọ̀ síṣe lati ọwọ́ àwọn alàgbà ìjọ,"
                },
                {
                    "number": 82,
                    "text": "Pẹ̀lú títò lẹ́sẹẹsẹ àwọn orúkọ ti onírúurú àwọn ọmọ ìjọ tí wọ́n ti ṣe ara wọn ní ọ̀kan pẹ̀lú ìjọ lẹ́hìn àpéjọpọ̀ tí ó kẹ́hìn; tàbí fífi ránṣẹ́ láti ọwọ́ àwọn àlùfáà kan; kí títò lẹ́sẹẹsẹ dáradára kan ti gbogbo awọn orúkọ inú ìjọ pátápátá baà le wà ní pípamọ́ ńinú ìwé kan lati ọwọ́ ọ̀kan nínú àwọn alàgbà, ẹnikẹ́ni tí àwọn alàgbà yókù lè yàn láti àkókò dé àkókò;"
                },
                {
                    "number": 83,
                    "text": "Àti bákannáà, bí a bá ti lé ẹnikẹ́ni kúrò nínú ìjọ, kí á lè pa orúkọ wọn rẹ́ nínú ìwé àkọsílẹ̀ awọn orúkọ gbogbogbòò ti ìjọ."
                },
                {
                    "number": 84,
                    "text": "Gbogbo ọmọ ìjọ tí wọ́n bá ńkúrò nínú ìjọ ní ibití wọ́n ngbé, tí wọ́n bá nlọ sí ìjọ tí a kò ti mọ̀ wọ́n, wọ́n lè gba ìwé ṣíṣe ẹ̀rí pé wọ́n jẹ́ ọmọ ìjọ dáradára ati tí ó nṣe déédé, ìwé ẹ̀rí èyítí ó lè ní ìfọwọ́sí èyíkéyìí alàgbà tàbí àlùfáà kan bí ọmọ ìjọ tí ó fẹ́ gba ìwé ẹ̀rí náà jẹ́ ẹni mímọ̀ fún alàgbà tàbí àlùfáà náà, tàbí kí àwọn olùkọ́ni tàbí àwọn díakonì ìjọ fi ọwọ́ sí i."
                }
            ]
        },
        "/study/scriptures/dc-testament/dc/21": {
            "uri": "/study/scriptures/dc-testament/dc/21",
            "title": "Ẹ̀kọ́ àti àwọn Májẹ̀mú 21",
            "data_type": "chapter",
            "chapter_name": "Ìpín 21",
            "chapter_summary": [
                "1–3, A pe Joseph Smith lati jẹ́ aríran, olùtúmọ̀, wòlíì, àpóstélì, àti alàgbà; 4–8, Ọ̀rọ̀ rẹ̀ yíò ṣe ìtọ́ni sí ipa ọ̀nà Síónì; 9–12, Àwọn ènìyàn mímọ́ yíò gba àwọn ọ̀rọ̀ rẹ̀ gbọ́ bí òun ṣe ńsọ̀rọ̀ pẹ̀lú ìmísí Olùtùnú."
            ],
            "verses": [
                {
                    "number": 1,
                    "text": "Kíyèsíi, àkọsílẹ̀ kan ni a ó pamọ́ ní ààrin yín; àti nínú rẹ̀ a ó pè ọ́ ní aríran, olùtúmọ̀, wòlíì, àpóstélì ti Jésù Krístì, alàgbà ti ìjọ nipa ìfẹ́ inú ti Ọlọ́run Bàbá, àti oore ọ̀fẹ́ Olúwa rẹ Jésù Krístì,"
                },
                {
                    "number": 2,
                    "text": "Nítorí tí ó ní ìmísí ti Ẹ̀mí Mímọ́ láti fi ìpìlẹ̀ náà lélẹ̀, àti lati kọ́ọ sókè sí ìgbàgbọ́ mímọ́ jùlọ."
                },
                {
                    "number": 3,
                    "text": "Ìjọ èyítí a ṣe àkójọ rẹ̀ àti tí a gbé kalẹ̀ nínú ọdún Olúwa rẹ ọgọ́rũn méjìdínlógún ati ọgbọ̀n, ní oṣù kẹrin, àti ní ọjọ́ kẹfà ti oṣù èyítí à npè ní Oṣù Kẹrin."
                },
                {
                    "number": 4,
                    "text": "Nítorí-èyí, tí ó túmọ̀ sí ìjọ, ẹ níláti ṣe àkíyèsíi gbogbo àwọn ọ̀rọ̀ àti àwọn àṣẹ èyítí òun yíò fi fún yín bí òun náà ṣe gbà wọ́n, rírìn ní gbogbo ìwà mímọ́ níwájú mi;"
                },
                {
                    "number": 5,
                    "text": "Nítorí ọ̀rọ̀ rẹ̀ ni ẹ̀yin yíó gbà, bí ẹnipé láti ẹnu tèmi, pẹ̀lú gbogbo sùúrù àti ìgbàgbọ́."
                },
                {
                    "number": 6,
                    "text": "Nítorí nípa síṣe àwọn ohun wọ̀nyí àwọn ẹnu ọ̀na ọ̀run àpáàdì kì yíò lè borí yín; bẹ́ẹ̀ni, àti pé Olúwa Ọlọ́run yíò tú gbogbo agbára òkùnkùn ká ní iwájú yín, àti yíò mú kí ọ̀run ó mì tìtì fún ire yín, àti nítorí ogo orúkọ rẹ̀."
                },
                {
                    "number": 7,
                    "text": "Nítorí báyìí ni Olúwa Ọlọ́run wí: Òun ni èmi ti mísí láti mú kí ipa ọ̀nà Síónì kí ó tẹ̀ síwájú nínú agbára nlá fún ire, àti aápọn rẹ̀ ni èmi mọ̀, èmi sì ti gbọ́ àwọn àdúrà rẹ̀."
                },
                {
                    "number": 8,
                    "text": "Bẹ́ẹ̀ni, ẹkún rẹ̀ fún Síónì ni èmi ti rí, èmi yíò sì mú kí òun máṣe ṣọ̀fọ̀ lórí rẹ̀ mọ́; nítorí ìgbà inú dídùn rẹ̀ ti dé sí ìmúkúrò àwọn ẹ̀ṣẹ̀ rẹ̀, àti àwọn ìfarahàn àwọn ìbùkún mi lórí àwọn iṣẹ́ rẹ̀."
                },
                {
                    "number": 9,
                    "text": "Nítorí, kíyèsíi, èmi yíò bùkún fún àwọn wọ̃nnì tí wọ́n ṣiṣẹ́ nínú ọgbà ajarà mi pẹ̀lú ìbùkún nlá, wọn yíò sì gbàgbọ́ nínú àwọn ọ̀rọ̀ rẹ̀, èyítí a fi fún òun nípasẹ̀ èmi lati ọwọ́ Olùtùnú, èyítí ó sọ ọ di mímọ̀ pé àwọn ẹlẹ́ṣẹ̀ ni wọ́n kan Jésù mọ́ àgbélèbú fún àwọn ẹ̀ṣẹ̀ arayé, bẹ́ẹ̀ni, fún ìmúkúrò àwọn ẹ̀ṣẹ̀ sí ìròbìnújẹ́ ọkàn."
                },
                {
                    "number": 10,
                    "text": "Nísisìyí, ó jẹ́ dandan fún mi pé kí á yàn án láti ọwọ́ rẹ, Oliver Cowdery àpóstélì mi;"
                },
                {
                    "number": 11,
                    "text": "Èyí jẹ́ ìlànà kan fún ọ, pé ìwọ jẹ́ alàgbà ní abẹ́ ìgbọ́wọ́lé lórí rẹ̀, òun sì jẹ́ àkọ́kọ́ sí ìwọ, pé kí ìwọ baà lè jẹ́ alàgbà sí ìjọ ti Krístì, tí ó ńjẹ́ orúkọ mi—"
                },
                {
                    "number": 12,
                    "text": "Àti oníwàásù àkọ́kọ́ ti ìjọ yìí fún ìjọ, àti níwájú ayé, bẹ́ẹ̀ni, ní iwájú àwọn Kèfèrí; bẹ́ẹ̀ni, àti bayìí ni Olúwa Ọlọ́run wí, wòó, wòó! sí àwọn Júù bákannáà. Àmín"
                }
            ]
        },
        "/study/scriptures/dc-testament/dc/22": {
            "uri": "/study/scriptures/dc-testament/dc/22",
            "title": "Ojú Ewé Àkòrí",
            "data_type": "chapter",
            "book_title": "Ẹ̀kọ́ àti àwọn Májẹ̀mú ti Ìjọ Jésù Krístì ti àwọn Ènìyàn Mímọ́ Ọjọ́-ìkẹ̀hìn",
            "subtitle": [
                "Tí ó ní àwọn Ìfihàn tí a Fifún Joseph Smith, Wòlíì náà Pẹ̀lú àwọn Àfikún láti ọwọ́ àwọn Àtẹ̀lé Rẹ̀ Nínú Àjọ Ààrẹ ti Ìjọ náà"
            ],
            "text": [
                "A tẹ̀ ẹ́ láti ọwọ́ Íjọ Jésù Krístì ti Àwọn Ènìyàn Mímọ́ Ọjọ́-Ìkẹhìn",
                "ìlú-nlá Salt Lake, Utah, ilẹ̀ Amẹ́ríkà",
                "© 2013 by Intellectual Reserve, Inc. All rights reserved. Source: 2015/03/24"
            ]
        },
        "/study/scriptures/dc-testament/dc/23": {
            "uri": "/study/scriptures/dc-testament/dc/23",
            "title": "Ẹ̀kọ́ àti àwọn Májẹ̀mú 23",
            "data_type": "chapter",
            "chapter_name": "Ìpín 23",
            "chapter_summary": [
                "1–7, Àwọn ọmọ ẹ̀hìn ti ìgbà àkọ́kọ́ wọ̀nyí ni a pè láti wàásù, gbàni níyànjú, àti lati mú Ìjọ lọ́kàn le."
            ],
            "verses": [
                {
                    "number": 1,
                    "text": "Kíyèsíi, èmi nbá ọ sọ̀rọ̀, Oliver, àwọn ọ̀rọ̀ díẹ̀. Kíyèsíi, alábùkúnfún ni ìwọ, ìwọ kò sì sí ní abẹ́ ìdálẹ́bi kankan. Ṣùgbọ́n sọ́ra fún ìgbéraga, kí ìwọ má baà bọ́ sí inú ìdánwò."
                },
                {
                    "number": 2,
                    "text": "Sọ ìpè rẹ di mímọ̀ fún ìjọ, àti bákannáà níwájú gbogbo ayé, a ó sì ṣí ọkàn rẹ láti wàásù òtítọ́ láti ìsisìnyìí lọ àti títí láéláé. Amin."
                },
                {
                    "number": 3,
                    "text": "Kíyèsíi, èmi nbá ọ sọ̀rọ̀, Hyrum, àwọn ọ̀rọ̀ díẹ̀; nítorí ìwọ náà kò sí ní abẹ́ ìdálẹ́bi kankan, à sì ti ṣí ọkàn rẹ, àti pé okùn ahọ́n rẹ ti tú; àti ìpè rẹ ni sísọ ọ̀rọ̀ ìyànjú, àti láti máa mú ìjọ ní ọ̀kàn le ní gbogbo ìgbà. Nítorí-èyí ojúṣe rẹ jẹ́ sí ìjọ títí láéláé, àti èyí nítorí ẹbí rẹ.Amin."
                },
                {
                    "number": 4,
                    "text": "Kíyèsíi, èmi nbá ọ sọ àwọn ọ̀rọ̀ díẹ̀, Sámúẹ́lì; nítorí ìwọ náà kò sí ní abẹ́ ìdálẹ́bi kankan, àti ìpè rẹ ni sísọ àwọn ọ̀rọ̀ ìyànjú, àti lati máa mú ìjọ̀ ní ọkàn le; àti pé a kò tíì pe ìwọ láti wàásù ní iwájú àwọn aráyé. Amin."
                },
                {
                    "number": 5,
                    "text": "Kíyèsíi, èmi nbá ọ sọ àwọn ọ̀rọ̀ díẹ̀, Joseph; nítorí ìwọ náà kò sí ní abẹ́ ìdálẹ́bi kankan, àti ìpe rẹ ni sísọ ọ̀rọ̀ ìyànjú bákannáà, àti lati máa mú ìjọ ní ọkàn le; èyí sì ni ojúṣe rẹ láti ìsisìyìí lọ àti títí láéláé. Amin."
                },
                {
                    "number": 6,
                    "text": "Kíyèsíi, èmi fi hàn fún ọ, Joseph Knight, nípa àwọn ọ̀rọ̀ wọ̀nyí, pé ìwọ̀ gbọdọ̀ gbé àgbèlébú rẹ, nínú èyítí ìwọ gbọ́dọ̀ máa gbàdúrà sókè kíkán ní ìwáju gbogbo ayé àti bẹ́ẹ̀ gẹ́gẹ́ ní kọ̀rọ̀, àti nínú ẹbí rẹ, àti lààrin àwọn ọ̀rẹ́ rẹ̀, àti níbi gbogbo."
                },
                {
                    "number": 7,
                    "text": "Àti, kíyèsíi, ojúṣe rẹ ni láti parapọ̀ pẹ̀lú ìjọ òtítọ́, kí o sì fi èdè rẹ fún ọ̀rọ̀ ìyànjú láì dúró, kí ìwọ lè gba èrè òṣìṣẹ́. Amin."
                }
            ]
        },
        "/study/scriptures/dc-testament/dc/24": {
            "uri": "/study/scriptures/dc-testament/dc/24",
            "title": "Ẹ̀kọ́ àti àwọn Májẹ̀mú 24",
            "data_type": "chapter",
            "chapter_name": "Ìpín 24",
            "chapter_summary": [
                "1–9, Joseph Smith ni a pè láti túmọ̀, wàásù, àti láti sọ àsọyé àwọn ìwé mímọ́; 10–12, Oliver Cowdery ni a pè láti wàásù ìhìnrere; 13–19, Òfin náà ni a fi hàn nípa àwọn iṣẹ́ ìyanu, àwọn ègún, gbígbọn erùpẹ̀ ẹsẹ̀ bàtà ẹni sílẹ̀, àti lílọ láì mú owó tàbí aṣọ ìpààrọ̀."
            ],
            "verses": [
                {
                    "number": 1,
                    "text": "Kíyèsíi, ìwọ ni a pè tí a sì yàn láti kọ Ìwé ti Mọ́mọ́nì, àti sínú iṣẹ́ ìránṣẹ́ mi; èmi sì ti gbé ọ sókè kúrò nínú àwọn ìpọ́njú rẹ, mo sì ti fún ọ ní ìmọ̀ràn, pé a ti gbà ọ́ kúrò lọ́wọ́ gbogbo àwọn ọ̀tá rẹ, àti pé a ti gbà ọ́ lọ́wọ́ àwọn agbára Sátánì àti òkùnkùn!"
                },
                {
                    "number": 2,
                    "text": "Bí ó tilẹ̀ rí bẹ́ẹ̀, a kò le yọ̀ọ̀da rẹ nínú àwọn ìrékọjá rẹ; bí ó tilẹ̀ rí bẹ́ẹ̀, máa lọ ní ọ̀nà rẹ kí o má sì ṣe dẹ́ṣẹ̀ mọ́."
                },
                {
                    "number": 3,
                    "text": "Gbé ipò iṣẹ́ rẹ ga; àti pé lẹ́hìn tí o bá ti fúrúgbìn sínú àwọn oko rẹ tí ìwọ sì ti dáàbò bo wọ́n, lọ́ kánkán sí ìjọ èyítí ó wà ní Colesville, Fayette, àti ní Manchester, wọn yíò sì ràn ọ́ lọ́wọ́; àti pé èmi yíò bùkún wọn nínú ẹ̀mí àti ní ti ara;"
                },
                {
                    "number": 4,
                    "text": "Ṣùgbọ́n bí wọn kò bá gbà ọ́, èmi yíò rán ègún sí orí wọ̀n dípò ìbùkún."
                },
                {
                    "number": 5,
                    "text": "Àti pé ìwọ yíò tẹ̀ síwájú ní kíké pe Ọlọ́run ní orúkọ mi, àti ní kíkọ àwọn ohun èyítí a ó fi fún ọ lati ọwọ́ Olùtùnú, àti ní sísọ àsọyé gbogbo àwọn ìwé mímọ́ fún ìjọ."
                },
                {
                    "number": 6,
                    "text": "Àti pé a ó fi fún ọ ní àkókò náà gan ohun tí ìwọ yíò sọ àti èyítí ìwọ yíò kọ, àti pé wọn yíò gbọ́ ọ, bí bẹ́ẹ̀ kọ́ èmi yíò rán ègún sí wọn dípò ìbùkún."
                },
                {
                    "number": 7,
                    "text": "Nítorí ìwọ yíò ya gbogbo iṣẹ́ ìsìn rẹ sọ́tọ̀ ní Síónì; àti pé nínú èyí ni ìwọ yíò ní okun."
                },
                {
                    "number": 8,
                    "text": "Ní sùúrù nínú àwọn ìpọ́njú, nítorí púpọ̀ ni ìwọ yíò ní; ṣùgbọ́n fi ara dà wọ́n, nítorí, wòó, èmi wà pẹ̀lú rẹ, àní títí dé òpin ọjọ́ ayé rẹ."
                },
                {
                    "number": 9,
                    "text": "Àti pé nínú àwọn iṣẹ́ ti ara ìwọ kì yíò ní okun, nítorí èyí kìí ṣe ìpe rẹ. Ṣe àmójútó ìpè rẹ ìwọ yíò sì ní ohun tí o nílò láti gbé ìpò iṣẹ́ rẹ ga, àti láti sọ àsọyé gbogbo àwọn ìwé mímọ́, àti pé ìwọ yíó tẹ̀ síwájú ní gbígbé ọ́wọ́ lé àwọn ènìyàn lórí àti ní fífi ẹsẹ̀ àwọn ìjọ múlẹ̀."
                },
                {
                    "number": 10,
                    "text": "Àti pé arákùnrin rẹ Oliver yíò tẹ̀síwájú láti máa kéde orúkọ mi ní iwájú àwọn ènìyàn ayé, àti pẹ̀lú sí ìjọ. Àti pé kí òun má ṣe rò pé òun le ṣọ tó nípa ọ̀nà mi; àti wòó, èmi wà pẹ̀lú rẹ̀ títí dé òpin."
                },
                {
                    "number": 11,
                    "text": "Nínú mi òun yíò ní ògo, àti pé kìí ṣe ti ara rẹ̀, bóyá nínú àìlágbára tàbí nínú okun, bóyá nínú ìgbèkùn tàbí ní òmìnira;"
                },
                {
                    "number": 12,
                    "text": "Àti ní gbogbo ìgbà, àti ní ibi gbogbo, òun yíò la ẹnu rẹ̀ yíò sì kéde ìhìnrere mi pẹ̀lú bíi ohùn fèrè, ní ọ̀sán àti ní òru. Emi yíò sì fún un ní okun irú èyítí a kò mọ̀ lààrin àwọn ènìyàn."
                },
                {
                    "number": 13,
                    "text": "Má ṣe béèrè àwọn iṣẹ́ ìyanu, àfi bí mo bá paá láṣẹ fún ọ, àfi ti lílé àwọn ẹ̀mí èṣù jáde, mímú àwọn àláìsàn lára dá, àti láti dojú ìjà kọ àwọn ejò olóró, àti àwọn oró tí wọn lè pani;"
                },
                {
                    "number": 14,
                    "text": "Àti pé àwọn ohun wọ̀nyí ni ìwọ kò gbọdọ̀ ṣe, bí kò ṣepé àwọn tí wọ́n nfẹ́ ẹ bá béèrè lọwọ́ rẹ, kí àwọn ìwé mímọ́ baà lè wá sí ìmúṣẹ; nítorí ìwọ gbọdọ̀ ṣe ní ìbámu sí èyíinì tí a kọ."
                },
                {
                    "number": 15,
                    "text": "Àti pé ní ibikíbi tí ìwọ bá wọ̀, tí wọn kò sì gbà ọ́ ní orúkọ mi, ìwọ yíò fi ègún sílẹ̀ dípò ìbùkún, nípa gbígbọn erùpẹ̀ ẹsẹ̀ bàtà rẹ sílẹ̀ lòdì sí wọn gẹ́gẹ́bí ẹrí, àti ní wíwẹ ẹsẹ̀ rẹ mọ́ ní ẹ̀bá ọ̀nà."
                },
                {
                    "number": 16,
                    "text": "Yíò sì ṣe pé ẹnikẹ́ni tí ó bá dá ọwọ́ lé ọ pẹ̀lú ìwà ipá, òun ni ìwọ yíò pàṣẹ pé kí a kọlù ní orúkọ mi; àti, kíyèsíi, èmi yíò kọlù wọ́n gẹ́gẹ́bí àwọn ọ̀rọ̀ rẹ, ní àkókò tí ó yẹ ní ojú mi."
                },
                {
                    "number": 17,
                    "text": "Àti pé ẹnikẹ́ni tí ó bá tọ òfin lọ pẹ̀lú rẹ yíò gba ìdálẹ́bi nípa òfin náà."
                },
                {
                    "number": 18,
                    "text": "Àti pé ìwọ kì yíò mú owó tàbí àpò, tàbí ọ̀pá, tàbí ẹ̀wù méjì, nítorí ìjọ yíò fi fún yín ní wákàtí náà gan an ohun tí ẹ̀yin bá nílò fún ouńjẹ àti fún aṣọ, ati fún bàtà àti owó, àti fún àpò."
                },
                {
                    "number": 19,
                    "text": "Nítorí a pè yín láti wá tún ọ̀gbà-àjàrà mi ṣe pẹ̀lú àtúnṣe nlá, bẹ́ẹ̀ni, àní fún ìgbà tí ó kẹhìn; bẹ́ẹ̀ni, àti bákannáà gbogbo àwọn wọnnì tí ẹ̀yin ti yàn, àwọn náà yíò sì ṣe àní ní ìbámu sí àpẹrẹ yìí. Amin."
                }
            ]
        },
        "/study/scriptures/dc-testament/dc/25": {
            "uri": "/study/scriptures/dc-testament/dc/25",
            "title": "Ojú Ewé Àkòrí",
            "data_type": "chapter",
            "book_title": "Ẹ̀kọ́ àti àwọn Májẹ̀mú ti Ìjọ Jésù Krístì ti àwọn Ènìyàn Mímọ́ Ọjọ́-ìkẹ̀hìn",
            "subtitle": [
                "Tí ó ní àwọn Ìfihàn tí a Fifún Joseph Smith, Wòlíì náà Pẹ̀lú àwọn Àfikún láti ọwọ́ àwọn Àtẹ̀lé Rẹ̀ Nínú Àjọ Ààrẹ ti Ìjọ náà"
            ],
            "text": [
                "A tẹ̀ ẹ́ láti ọwọ́ Íjọ Jésù Krístì ti Àwọn Ènìyàn Mímọ́ Ọjọ́-Ìkẹhìn",
                "ìlú-nlá Salt Lake, Utah, ilẹ̀ Amẹ́ríkà",
                "© 2013 by Intellectual Reserve, Inc. All rights reserved. Source: 2015/03/24"
            ]
        },
        "/study/scriptures/dc-testament/dc/26": {
            "uri": "/study/scriptures/dc-testament/dc/26",
            "title": "Ẹ̀kọ́ àti àwọn Májẹ̀mú 26",
            "data_type": "chapter",
            "chapter_name": "Ìpín 26",
            "chapter_summary": [
                "1, A kọ́ wọn lẹ́kọ̀ọ́ láti ṣe àṣàrò àwọn ìwé mímọ́ àti lati wàásù; 2, Ofin nípa ìfìmọ̀ ṣọ̀kan ni a fi ìdí rẹ̀ múlẹ̀."
            ],
            "verses": [
                {
                    "number": 1,
                    "text": "Kíyèsíi, mo wí fún yín pé kí ẹ̀yin kí ó fi àkókò yín sílẹ̀ lati ṣe àṣàrò nínú àwọn ìwé mímọ́, àti lati ṣe ìwàásù, àti lati fi ẹsẹ̀ ìjọ múlẹ̀ ní Colesville, àti lati ṣe àwọn iṣẹ́ yín lorí ilẹ̀ náà, irú èyí tí ó yẹ, títí tí ẹ̀yin yíò fi lọ sí apá ìwọ oòrùn lati ṣe ìpàdé àpéjọpọ̀ èyí tí ó nbọ̀; àti pé nígbànáà ni yío di mímọ̀ èyítí ẹ ó ṣe."
                },
                {
                    "number": 2,
                    "text": "Àti pé ohun gbogbo yíó jẹ́ ṣíṣe pẹ̀lú ìfimọ̀ ṣọ̀kan ninu ìjọ, nípa ọ̀pọ̀ àdúrà àti ìgbàgbọ́, nítorí ohun gbogbo ni ẹ ó gbà nípa ìgbàgbọ́. Amin."
                }
            ]
        },
        "/study/scriptures/dc-testament/dc/27": {
            "uri": "/study/scriptures/dc-testament/dc/27",
            "title": "Ẹ̀kọ́ àti àwọn Májẹ̀mú 27",
            "data_type": "chapter",
            "chapter_name": "Ìpín 27",
            "chapter_summary": [
                "1–4, Àwọn àmì tí a ó máa lò ní ṣíṣe àbápín nínú ara Olúwa ni a gbé kalẹ̀; 5–14, Krístì pẹ̀lú àwọn ìránṣẹ́ Rẹ̀ láti gbogbo àwọn ìgbà níláti bápín nínú ara Olúwa; 15–18, Ẹ gbé gbogbo ìhámọ́ra Ọlọ́run wọ̀."
            ],
            "verses": [
                {
                    "number": 1,
                    "text": "Ẹ tẹ́tí sí ohùn Jésù Krístì, Olúwa yín, Ọlọ́run yín, àti Olùràpadà yín, ẹnití ọ̀rọ̀ rẹ̀ wà láàyè tí ó sì kún fún agbára."
                },
                {
                    "number": 2,
                    "text": "Nítorí, ẹ kíyèsíi, mo wí fún yín, pé kò já mọ́ nkan ohun tí ẹ̀yin yíò jẹ tàbí mu nígbàti ẹ̀yin bá jẹ ounjẹ alẹ́ Olúwa, bí ó bá jẹ́ pé ẹ̀yin ṣeé pẹ̀lú fífi ojú sí ògo ti èmi nìkan—ní síṣe ìrántí nínú Bàbá ara mi èyítí a fi lélẹ̀ fún yín, àti ẹ̀jẹ̀ mi èyítí a ta sílẹ̀ fún ìmúkúrò ẹṣẹ̀ yín."
                },
                {
                    "number": 3,
                    "text": "Nítorí-èyí, òfin kan ni mo fi fún yín, pé ẹ̀yin kì yíò ra ọtí wáìnì tàbí ohun mímu líle lati ọ̀dọ̀ àwọn ọ̀tá yín;"
                },
                {
                    "number": 4,
                    "text": "Nítorí-èyí, ẹ̀yin kì yíò bá pín nínú èyíkéyìí bí kò ṣepé a ti sọọ́ di titun ní ààrin yín; bẹ́ẹ̀ni, nínú ìjọba Bàbá mi yìí èyítí a ó kọ́ sí orí ilẹ̀ ayé."
                },
                {
                    "number": 5,
                    "text": "Kíyèsíi, èyí jẹ́ ọgbọ́n inú mi; nítorí-èyí, ẹ má ṣe jẹ́ kí ó yà yín lẹ́nu, nítorí wákàtí náà dé tán tí èmi yíò mu nínú èso àjàrà náà pẹ̀lú yín ní orí ilẹ̀ ayé, àti pẹ̀lú Mórónì, ẹnití èmi ti rán sí yín láti fi Ìwé ti Mọ́mọ́nì hàn, tí ó ní ẹ̀kúnrẹ́rẹ́ ìhìnrere ayérayé mi nínú, fún ẹnití èmi ti kó àwọn kọ́kọ́rọ́ àkọsílẹ̀ ti ẹ̀ka Ephraímù;"
                },
                {
                    "number": 6,
                    "text": "Àti bákannáà pẹ̀lú Elíasì, fún ẹnití èmi ti kó àwọn kọ́kọ́rọ́ tí mímúwá sí ìmúṣẹ ti ìmúpadàbọ̀sípò ohun gbogbo, èyítí a ti sọ lati ẹnu gbogbo àwọn wòlíì mímọ́, láti ìgbàtí ayé ti bẹ̀rẹ̀, nípa àwọn ọjọ́ tí ó kẹ́hìn."
                },
                {
                    "number": 7,
                    "text": "Àti bákannáà Johánnù ọmọkùnrin Sakariah, Sakariah èyítí òun (Elíasì) bẹ̀wò tí ó sì ṣe ìlérí fún pé òun yíò bí ọmọkùnrin kan, orúkọ rẹ̀ yíò sì jẹ́ Jòhannù, àti pé ọmọ náà yíò kún fún ẹ̀mí Elíásì;"
                },
                {
                    "number": 8,
                    "text": "Jòhánnù èyítí èmi ti rán sí yín, ẹ̀yin ìránṣẹ́ mi, Joseph Smith, Kékeré, àti Oliver Cowdery, láti yàn yín sí ipò oyè àlùfáà àkọ́kọ́ èyítí ẹ̀yin ti gbà, kí a lè pè yín kí a sì yàn yín àní bíi ti Áarónì;"
                },
                {
                    "number": 9,
                    "text": "Àti bákannáà Elijah, sí ọwọ́ ẹnití èmi fi àwọn kọ́kọ́rọ́ agbára lé láti yí ọ̀kàn àwọn baba sí ọ̀dọ̀ àwọn ọmọ, àti ọkàn àwọn ọmọ sí ọ̀dọ̀ àwọn baba, kí gbogbo ayé má baà gba ìkọ̀lù ègún;"
                },
                {
                    "number": 10,
                    "text": "Àti bákannáà pẹ̀lú Josẹfù àti Jakọbù, àti Isakì, àti Ábrahamù, àwọn bàbánlá yín, nípasẹ̀ àwọn tí àwọn ìléri wọ̀nyí dúró;"
                },
                {
                    "number": 11,
                    "text": "Àti bákannáà pẹ̀lú Mikaẹlì, tàbí Adamù, bàbá gbogbo ènìyàn, ọmọ aládé fún gbogbo ènìyàn, arúgbó ọjọ́."
                },
                {
                    "number": 12,
                    "text": "Àti bákannáà pẹ̀lú Péterù, Jákọ́bù, àti Johannù, àwọn tí mo ti rán sí yín, nípasẹ̀ àwọn tí mo ti yàn yín tí mo sì ti fi ìdì yín múlẹ̀ láti di àpóstélì, àti ẹlẹ́rìí pàtàkì ti orúkọ mi, ti wọ́n sì mú kọ́kọ́rọ́ iṣẹ́ ìránṣẹ́ yín lọ́wọ́ ati awọn ohun kannáà èyíti mo ti fi hàn fún wọn;"
                },
                {
                    "number": 13,
                    "text": "Àwọn ẹnití mo ti fi àwọn kọ́kọ́rọ́ ìjọba mi fún, àti ìgbà ìhìnrere kan fún àwọn àkókò ìkẹhìn; àti fún ẹ̀kúnrẹ́rẹ́ àwọn àkókò náà, nínú èyí tí èmi yíò kó ohun gbogbo jọ pọ̀ sí ọ̀nà kan, àti èyí tí ó ńbẹ ní ọ̀run, àti àwọn tí wọ́n wà ní ayé;"
                },
                {
                    "number": 14,
                    "text": "Àti bákannáà pẹ̀lú gbogbo àwọn wọ̃nnì tí Bàbá mi ti fi fún mi láti inú ayé wá."
                },
                {
                    "number": 15,
                    "text": "Nítorí-èyí, ẹ gbé ọkàn yín sókè kí ẹ sì yọ̀, àti kí ẹ di àmùrè yín, kí ẹ sì gbé gbogbo ìhámọ́ra mi wọ̀, kí ẹ̀yin baà lè dojúkọ ọjọ́ ibi, nígbàtí ẹ̀yin bá ti ṣe ohun gbogbo, kí ẹ̀yin baà lè dúró."
                },
                {
                    "number": 16,
                    "text": "Ẹ dúró, nítorínáà, lẹ́hìn tí ẹ ti fi àmùrè di ẹ̀gbẹ́ yín pẹ̀lú òtítọ́, tí ẹ sì ti di àwo-ìgbàyà ti òdodo, ti ẹ sì ti wọ ẹsẹ̀ yin ní bàtà pẹ̀lú ìmúra ìhìnrere àlàáfíà, èyítí mo ti rán àwọn ángẹ́lì mi láti fi fún yín;"
                },
                {
                    "number": 17,
                    "text": "Ẹ mú asà ìgbàgbọ́ nípa èyítí ẹ̀yin yío lè pa iná gbogbo àwọn ọfà iná ẹni ibi nì;"
                },
                {
                    "number": 18,
                    "text": "Ẹ gbé àṣíborí ìgbàlà, àti idà Ẹ̀mí mi, èyítí èmi yíò tú jade sí orí yín, àti ọ̀rọ̀ mi tí mo ti fi hàn fún yín, àti pé kí ẹ fi ẹnu kò nípa ohun gbogbo tí ẹ̀yin bá béèrè ní ọwọ́ mi, àti pé kí ẹ̀yin ó jẹ́ olódodo títí èmi yíò fi dé, àti pé a ó gbà yín sókè, pé níibití emi gbé wà kí ẹ̀yin lè wà bákannáà."
                }
            ]
        },
        "/study/scriptures/dc-testament/dc/28": {
            "uri": "/study/scriptures/dc-testament/dc/28",
            "title": "Ojú Ewé Àkòrí",
            "data_type": "chapter",
            "book_title": "Ẹ̀kọ́ àti àwọn Májẹ̀mú ti Ìjọ Jésù Krístì ti àwọn Ènìyàn Mímọ́ Ọjọ́-ìkẹ̀hìn",
            "subtitle": [
                "Tí ó ní àwọn Ìfihàn tí a Fifún Joseph Smith, Wòlíì náà Pẹ̀lú àwọn Àfikún láti ọwọ́ àwọn Àtẹ̀lé Rẹ̀ Nínú Àjọ Ààrẹ ti Ìjọ náà"
            ],
            "text": [
                "A tẹ̀ ẹ́ láti ọwọ́ Íjọ Jésù Krístì ti Àwọn Ènìyàn Mímọ́ Ọjọ́-Ìkẹhìn",
                "ìlú-nlá Salt Lake, Utah, ilẹ̀ Amẹ́ríkà",
                "© 2013 by Intellectual Reserve, Inc. All rights reserved. Source: 2015/03/24"
            ]
        },
        "/study/scriptures/dc-testament/dc/29": {
            "uri": "/study/scriptures/dc-testament/dc/29",
            "title": "Ẹ̀kọ́ àti àwọn Májẹ̀mú 29",
            "data_type": "chapter",
            "chapter_name": "Ìpín 29",
            "chapter_summary": [
                "1–8, Krístì kó àwọn àyànfẹ́ Rẹ̀ jọ; 9–11, Bíbọ̀ Rẹ̀ mú ẹgbẹ̀rún ọdún wọlé; 12–13, Àwọn méjìlá nnì yíò ṣe ìdájọ́ gbogbo Isráẹ́lì; 14–21, Àwọn Àmì, àjàkálẹ̀ àrùn, àti àwọn ìsọ̀dahoro ni wọn yíò síwájú Wíwá Ẹ̀ẹ̀kejì; 22–28, Àjínde ìkẹhìn àti ìdájọ́ ìparí ni yíò tẹ̀lé Ẹgbẹ̀rún ọdún náà; 29–35, Ohun gbogbo jẹ́ nípa ti ẹ̀mí sí Olúwa; 36–39, Èṣù àti àwọn ọmọ ogun rẹ̀ ni a lé jáde kúrò ní ọ̀run láti dán èniyàn wò; 40–45, Ìṣubú àti Ètùtù mú ìgbàlà wá; 46–50, Àwọn ọmọdé ni a ràpadà nípasẹ̀ Ètùtù."
            ],
            "verses": [
                {
                    "number": 1,
                    "text": "Ẹ tẹ́tí sí ohùn Jésù Krístì, Olùràpadà yín, Èmi Ni Nlá náà, ẹnití apá àánú rẹ̀ ti ṣe ètùtù fún àwọn ẹ̀ṣẹ̀ yín."
                },
                {
                    "number": 2,
                    "text": "Ẹnití yíò kó àwọn ènìyàn rẹ̀ jọ àní bí àgbébọ̀ tií ràdọ̀ bo àwọn ọmọ rẹ̀ lábẹ́ ìyẹ́ apá rẹ̀, àní iye àwọn tí wọn bá fetísílẹ̀ sí ohùn mi tí wọ́n sì rẹ ara wọn sílẹ̀ níwájú mi, àti pé tí wọn ńké pè mí nínú àdúrà nlá."
                },
                {
                    "number": 3,
                    "text": "Kíyèsíi, lõtọ́, lõtọ́, ni mo wí fún yín, pé ní àkókò yìí, a ti dárí àwọn ẹ̀ṣẹ̀ yín jì yín, nítorínáà ẹ̀yin gba àwọn nkan wọ̀nyí; ṣùgbọ́n rantí láti máṣe dẹ́ṣẹ̀ mọ́, bí bẹ́ẹ̀ kọ́ ìparun yíò wá sí orí yín."
                },
                {
                    "number": 4,
                    "text": "Lõtọ́, ni mo wí fún yín pé a ti yàn yín lààrin àwọn èniyàn ayé láti kéde ìhìnrere mi pẹ̀lú ìró ìdùnnú, gẹ́gẹ́bí ìró fèrè ogun."
                },
                {
                    "number": 5,
                    "text": "Ẹ gbé ọkàn yín sókè kí ẹ sì yọ̀, nítorí èmi wà ní ààrin yín, àti pé èmi ni alágbàwí yín pẹ̀lú Baba; ó sì jẹ́ ìfẹ́ inú rere rẹ̀ láti fún yín ní ìjọba náà."
                },
                {
                    "number": 6,
                    "text": "Àti pé, bí a ṣe kọọ́—Ohunkóhun tí ẹ̀yin bá béèrè pẹ̀lú ìgbàgbọ́, tí ẹ wà ní ìṣọ̀kàn nínú àdúrà gẹ́gẹ́bí àṣẹ mi, ẹ̀yin yíò rí gbà."
                },
                {
                    "number": 7,
                    "text": "Àti pé ẹ̀yin ni a pè láti ṣe ìmúṣẹ àkójọpọ̀ àwọn àyànfẹ́ mi; nítorí àwọn àyànfẹ́ mi gbọ́ ohùn mi wọn kò sì sé ayà wọn le."
                },
                {
                    "number": 8,
                    "text": "Nítorí-èyí àṣẹ náà ti jade lọ láti ọ̀dọ̀ Baba pé a ó kó wọn jọ pọ̀ sí ojú kan ní orí ilẹ̀ yìí, láti pèsè ọkàn wọn sílẹ̀ àti lati wà ní ìmúrasílẹ̀ nínú ohun gbogbo fún ọjọ́ tí a ó rán ìpọ́njú àti ìsọdahoro jáde sí orí àwọn ènìyàn búburú."
                },
                {
                    "number": 9,
                    "text": "Nítorí wákàtí náà dé tán àti pé ọjọ́ náà kù sí dẹ̀dẹ̀ nígbàtí ayé yíò di ogbó; ati tí gbogbo àwọn agbéraga ati àwọn olùṣebúburú yíò dàbí àkékù koríko; èmi ó sì jó wọn gúrúgúrú, ni Olúwa àwọn Ọmọ Ogun wí, tí kì yíò sì sí ìwà búburú ní orí ilẹ̀ ayé;"
                },
                {
                    "number": 10,
                    "text": "Nítorí wákàtí náà dé tán, àti èyíinì tí a ti sọ láti ẹnu àwọn àpóstélì mi gbọ́dọ̀ wá sí ìmúṣẹ; nítorí bí wọ́n ṣe sọ bẹ́ẹ̀ ni yíò rí;"
                },
                {
                    "number": 11,
                    "text": "Nítorí èmi yíò fi ara mi hàn láti ọ̀run pẹ̀lú agbára àti ògo nlá, pẹ̀lú gbogbo awọn ọmọ ogun rẹ̀, èmi yíò sì gbé nínú òdodo pẹ̀lú àwọn ènìyàn ní orí ilẹ̀ ayé fún ẹgbẹ̀rún ọdún, àti pé àwọn ènìyàn búburú kì yíò lè dúró."
                },
                {
                    "number": 12,
                    "text": "Àti pé lẹ́ẹ̀kansíi, lõtọ́, lõtọ́, ni mo wí fún yín, ó sì ti jade lọ nínú àṣẹ kan tí ó dúró ṣinṣin, nípa ìfẹ́ inú Bàbá, pé àwọn àpóstélì mi, àwọn Méjìlá nnì tí wọ́n wà pẹ̀lú mi nínú iṣẹ́ ìránṣẹ́ mi ní Jerúsálẹmù, ni wọn yíò dúró ní apá ọ̀tún mi ní ọjọ́ náà ti bíbọ̀ mi nínú ọwọ̀n iná, ní fífi àwọn aṣọ òdodo wọ̀, pẹ̀lú àwọn adé ní orí wọn, nínú ògo àní bíi èmi náà, láti ṣe ìdájọ́ gbogbo ilé Isráẹ́lì, àní bí iye àwọn tí wọ́n ti fẹ́ràn mi tí wọ́n sì ti pa àwọn òfin mi mọ́, kò sì sí ẹlòmíràn."
                },
                {
                    "number": 13,
                    "text": "Nítorí ìpè kan yíò dún fún ìgbà pípẹ́ ati pẹ̀lú ariwo, àní bíi ti orí òkè Sínáì, àti pé gbogbo ilẹ̀ ayé ni yíò mì tìtì, tí wọn yíò sì jade wá—bẹ́ẹ̀ni, àní àwọn òkú tí wọ́n kú nínú mi, láti gba adé òdodo, àti kí á lè wọ̀ wọ́n láṣọ, àní bíi ti èmi, lati wà pẹ̀lú mi, kí á lè di ọ̀kan."
                },
                {
                    "number": 14,
                    "text": "Ṣùgbọ́n, ẹ kíyèsíi, mo wí fún yín pé kí ọjọ́ ńla yìí tó dé a ó sọ òòrùn di òkùnkùn, àti òṣùpá di ẹ̀jẹ̀, àti àwọn ìràwọ̀ yíò já bọ́ láti ọ̀run, ati àwọn àmì títóbi jù yío sì wà ní òkè ọ̀run àti ní ìsàlẹ̀ ìlẹ̀;"
                },
                {
                    "number": 15,
                    "text": "Àti pé ẹkún àti ìpohùnréré ẹkún yíò wà lààrin ogunlọ́gọ̀ àwọn ènìyàn;"
                },
                {
                    "number": 16,
                    "text": "Àti pé ìjì yìnyín nlá ni a ó rán wá láti pa àwọn ohun ọ̀gbìn ilẹ̀ ayé run."
                },
                {
                    "number": 17,
                    "text": "Yíò sì ṣe, nítorí ìwà búbúrú ayé, pé èmi Olúwa yíò gba ẹ̀san lára àwọn ènìyàn búburú, nítorí wọn kì yíò ronúpìwàdà; nítorí ago ìbínú mi ti kún; nítorí kíyèsíi, ẹ̀jẹ̀ mi kì yíò wẹ̀ wọ́n mọ́ bí wọn kò bá gbọ́ ọ̀rọ̀ mi."
                },
                {
                    "number": 18,
                    "text": "Nítorí-èyí, èmi Olúwa Ọlọ́run yíò rán àwọn eṣinṣin wá sí orí ilẹ̀ ayé, èyítí yíò bo àwọn olùgbé inú rẹ̀, wọn yíò sì jẹ ẹran ara wọn, wọn yíò sì mú kí àwọn ìdin ó wá sí orí wọn;"
                },
                {
                    "number": 19,
                    "text": "Àti pé a ó mú kí ahọ́n wọn dúró kí wọn má sì sọ̀ ọ̀rọ̀ lòdì sí mi; àti ẹran ara wọn yíò sì já kúrò lára eegun wọn, àti àwọn ojú wọn kúrò nínú àwọn ihò wọn;"
                },
                {
                    "number": 20,
                    "text": "Ati pé yíò sì ṣe pé àwọn ẹranko inú ìgbẹ́ àti àwọn ẹyẹ ojú ọ̀run yíò sì jẹ wọ́n run."
                },
                {
                    "number": 21,
                    "text": "Àti pé ìjọ nlá àti ìríra nnì, èyí tí ṣe àgbéèrè gbogbo ayé, ni yíò di píparun pẹ̀lú iná ajónirun, gẹ́gẹ́bí a ṣe sọ́ láti ẹnu wòlíì Esikiẹlì, ẹni tí ó sọ nípa àwọn ohun wọ̀nyí, èyítí a kò tíì múṣẹ ṣùgbọ́n tí wọ́n gbọ́dọ̀ ṣẹ dájú, bí èmi ṣe wà láàyè, nítorí àwọn ohun ìríra kì yíò jọba."
                },
                {
                    "number": 22,
                    "text": "Àti lẹ́ẹ̀kansíi, lõtọ́, lõtọ́, ni mo wí fún yín pé nígbàti ẹgbẹ̀rún ọdún bá parí, àti tí àwọn ènìyàn bá tún bẹ̀rẹ̀sí sẹ́ Ọlọ́run wọn, nígbànáà ni èmi yíò ṣàánú fún ayé ṣùgbọ́n fún ìgbà díẹ̀;"
                },
                {
                    "number": 23,
                    "text": "Òpin yíò sì dé, ọ̀run àti ayé yíò sì parun wọn yíò sì kọjá lọ, ọ̀run titun àti ayé titun kan yíò sì wà."
                },
                {
                    "number": 24,
                    "text": "Nítorí gbogbo ohun àtijọ́ yíò kọjá lọ, ohun gbogbo yíò sì di titun, àní ọ̀run àti ayé, àti gbogbo ẹ̀kúnrẹ́rẹ́ inú rẹ̀, àti ènìyàn àti àwọn ẹranko, àwọn ẹyẹ ojú ọ̀run, àti àwọn ẹja inú òkun;"
                },
                {
                    "number": 25,
                    "text": "Àti pé kò sí ẹyọ irun orí kan, tàbí èérún igi, tí yíò ṣègbé, nítorí ó jẹ́ iṣẹ́ ọwọ mi."
                },
                {
                    "number": 26,
                    "text": "Ṣùgbọ́n, ẹ kíyèsíi, lõtọ́ ni mo wí fún yín, pé kí ayé ó tó kọjá lọ, Míkáẹ́lì, olórí ángẹ́lì mi, yíò fọn fèrè rẹ̀, àti nigbànáà ni gbogbo àwọn òkú yíò sì dìde, nítorí a ó ṣí àwọn ibojì wọn sílẹ̀, wọn yíò sì jade wá—bẹ́ẹ̀ni, àní gbogbo wọn."
                },
                {
                    "number": 27,
                    "text": "Àti pé a ó kó àwọn olódodo jọ pọ̀ sí apá ọ̀tún mi sí ìyè ayérayé; àti àwọn ènìyàn búburú ní apá òṣì mi ni ojú yíò tì mí láti pè ní tèmi ní iwájú Bàbá;"
                },
                {
                    "number": 28,
                    "text": "Nítorí-èyí èmi yíò wí fún wọn pé—Ẹ lọ kúrò lọ́dọ̀ mi, ẹ̀yin tí a ti fi gégũn, sínú iná àìlópin, tí a pèsè fún èṣù àti àwọn ángẹ́lì rẹ̀."
                },
                {
                    "number": 29,
                    "text": "Àti nísisìyí, ẹ kíyèsíi, mo wí fún yín, kò sí ìgba kankan tí mo sọ jade láti ẹnu mi pé wọn yíó padà wá, nítorí ibi tí èmi wà wọn kì yíò lè wá, nítorí wọn kò ní agbára."
                },
                {
                    "number": 30,
                    "text": "Ṣùgbọ́n rantí pé gbogbo àwọn ìdájọ́ mi ni a kò fi fún ènìyàn; àti pé bí àwọn ọ̀rọ̀ náà ṣe jade lọ láti ẹnu mi àní bẹ́ẹ̀ gẹ́gẹ́ ní wọn yíò wá sí ìmúṣẹ, pé ẹni ìsaájú yíó di ẹni ìkẹhìn, àti pé ẹni ìkẹhìn yíó di ìṣaájú nínú ohun gbogbo èyíkéyìí tí mo dá nípa ọ̀rọ̀ agbára mi, èyí tí ṣe agbára Ẹ̀mí mi."
                },
                {
                    "number": 31,
                    "text": "Nítorí nípa agbára Ẹ̀mí mi ni mo dá wọn; bẹ́ẹ̀ni, ohun gbogbo ní ti ẹ̀mí àti ní ti ara—"
                },
                {
                    "number": 32,
                    "text": "Ní àkọ́kọ́ ti ẹ̀mí, lẹ́ẹ̀kejì ti ara, èyí tí ó jẹ́ ìbẹ̀rẹ̀ iṣẹ́ mi; àti lẹ́ẹ̀kansíi, ní àkọ́kọ́ ti ara, àti lẹ́ẹ̀kejì ti ẹ̀mí, èyí tí ó jẹ́ ìkẹhìn nínú iṣẹ́ mi—"
                },
                {
                    "number": 33,
                    "text": "Ní bíbá yín sọ̀rọ̀ pé kí ó lè yée yín ní àdánidá yín; ṣùgbọ́n sí èmi tìkara mi àwọn iṣẹ́ mi kò ní òpin, tàbí ìbẹ̀rẹ̀; ṣùgbọ́n a fi fún yín kí ó baà lè yé yín, nítorípé ẹ̀yin ti béèrè rẹ̀ ní ọwọ́ mi ẹ sì ti fi ohùn ṣe ọ̀kan."
                },
                {
                    "number": 34,
                    "text": "Nítorí-èyí, lõtọ́ ni mo wí fún yín pé ohun gbogbo níwájú mi jẹ́ ti ẹ̀mí, àti pé kò sí ìgbà kan tí èmi fún yín ní òfin kan èyí tí ó jẹ́ ti ara, bóyá sí ẹnikan, tàbí sí àwọn ọmọ ènìyàn; tàbí sí Adámù, bàbá yín, ẹ̀nití èmi dá."
                },
                {
                    "number": 35,
                    "text": "Kíyèsíi, èmi fi fún un pé kí òun jẹ́ aṣojú fún ara rẹ̀; àti pé èmi fún un ní òfin, ṣùgbọ́n èmi kò fún un ní òfin ti ara, nítorí àwọn òfin mi jẹ́ ti ẹ̀mí; wọn kìí ṣe ti àdánidá tàbí ti ara, tàbí ti ìfẹ́ ẹran ara tàbí ti ìfẹ́kúfẹ̀ẹ́."
                },
                {
                    "number": 36,
                    "text": "Ó sì ṣe, pé Ádámù, nítorítí èṣù dán an wò—nítorí, kíyèsíi, èṣù wà ṣaájú Adámù, nítorí òun ṣe ọ̀tẹ̀ sí mi, ní sísọ pé, Fún mi ní ọlá rẹ, èyítí ó jẹ́ agbára mi; àti bákannáà ìdá kẹta àwọn ogun ọrun ni òun mú kí wọ́n ó yípadà kúrò ní ẹ̀hìn mi nítorí òmìnira wọn láti yàn."
                },
                {
                    "number": 37,
                    "text": "A sì jù wọ́n sí ìsàlẹ̀, báyìí sì ni èṣù wá pẹ̀lú àwọn ángẹ́lì rẹ̀;"
                },
                {
                    "number": 38,
                    "text": "Àti pé, kíyèsíi, ibi kan wà tí a ti pèsè fún wọn láti ìbẹ̀rẹ̀, ibi èyí tí ṣe ọ̀run apáàdì."
                },
                {
                    "number": 39,
                    "text": "Àti pé ó di dandan kí èṣù dán àwọn ọmọ ènìyàn wò, bíbẹ́ẹ̀kọ́ wọn kì yíò lè jẹ́ aṣojú fún ara wọn; nítorí bí wọn kò bá tọ́ ìkorò wò wọn kì yíò mọ adùn—"
                },
                {
                    "number": 40,
                    "text": "Nítorí-èyí, ó sì ṣe tí èṣù dán Adamù wò, òun sì jẹ èso àìgbọdọ̀ jẹ náà ó sì rú òfin, nínú èyi tí ó bọ́ sí abẹ́ ìdarí ìfẹ́ inú ti èṣù, nítorípé òun fi ara rẹ̀ sílẹ̀ fún ìdánwò."
                },
                {
                    "number": 41,
                    "text": "Nítorínáà, èmi, Olúwa Ọlọ́run, mú kí á lé e jáde kúrò nínú ọgbà Edẹ́nì, kúrò ní iwájú mi, nítorí ìrékọjá rẹ̀, nínú èyítí òun di òkú nípa ti ẹ̀mí, èyítí ó jẹ́ ikú àkọ́kọ́, àní ikú kannáà èyítí ó jẹ́ ikú ìkẹhìn, èyítí í ṣe ti ẹ̀mí, èyítí a ó sọ̀rọ̀ rẹ̀ sí orí àwọn ènìyàn búburú nígbàtí èmi yíò wí pé: Ẹ lọ kúrò, ẹ̀yin tí a ti fi gégũn."
                },
                {
                    "number": 42,
                    "text": "Ṣùgbọ́n, kíyèsíi, mo wí fún yín pé èmi, Olúwa Ọlọ́run, fi fún Ádámù àti fún irú àwọn ọmọ rẹ̀, pé wọn kì yíò kú nípa ikú ti ara, títí tí èmi, Olúwa Ọlọ́run, yíò fi rán àwọn ángẹ́lì láti wá kéde ironúpìwàdà àti ìràpadà sí wọn, nípasẹ̀ ìgbàgbọ́ nínú orúkọ Ọmọ Bíbí mi Kanṣoṣo."
                },
                {
                    "number": 43,
                    "text": "Àti bayìí ni èmi, Olúwa Ọlọ́run, ṣe yàn àwọn ọjọ́ ìdánwò fún ènìyàn—pé nípa ikú ara, a lè jí i dìdé ní àìkú sí ìyè ayerayé, àní iye àwọn tí wọ́n gbàgbọ́;"
                },
                {
                    "number": 44,
                    "text": "Àti pé àwọn tí wọn kò gbàgbọ́ sí ẹ̀bi ayérayé; nítorí a kò lè ra wọ́n padà nínú ìṣubú ẹ̀mí wọn, nítorípé wọn kò ronúpìwàdà;"
                },
                {
                    "number": 45,
                    "text": "Nítorí wọ́n fẹ́ràn òkùnkùn dípò ìmọ́lẹ̀, àti pé àwọn iṣe wọ́n jẹ́ ibi, wọ́n sì gba èrè wọn lati ọ̀dọ̀ ẹnití wọ́n yàn láti gbọ́ràn sí;"
                },
                {
                    "number": 46,
                    "text": "Ṣùgbọ́n kíyèsíi, mo wí fún yín, pé àwọn ọmọdé ni a ti ràpadà láti ìpilẹ̀sẹ̀ ayé nípasẹ̀ Ọmọ bíbí mi Kanṣoṣo;"
                },
                {
                    "number": 47,
                    "text": "Nítorí-èyí, wọn kò lè dẹ́ṣẹ̀, nítorí a kò fi agbára fún Sátánì láti dán àwọn ọmọdé wò, títí tí wọn yíò fi le dáhùn fún ara wọn níwájú mi;"
                },
                {
                    "number": 48,
                    "text": "Nítorí a ti fi fún wọn àní bí mo ṣe fẹ́, àti gẹ́gẹ́bí inú dídùn mi, pé kí á lè béèrè àwọn ohun ńla ní ọwọ́ àwọn bàbá wọn."
                },
                {
                    "number": 49,
                    "text": "Àti, lẹ́ẹ̀kansíi, mo wí fún yín, pé ẹnikẹ́ni tí ó bá ní ìmọ̀, njẹ́ èmi kò ha ti pàṣẹ kí ó ronúpìwàdà bí?"
                },
                {
                    "number": 50,
                    "text": "Àti pé ẹnití kò bá ní òye, ó wà nínú mi láti ṣe gẹ́gẹ́bí a ṣe kọ̀wé rẹ̀. Àti nísisìyí èmi kì yíò kéde fún yin mọ́ ní àkókò yìí.Amin."
                }
            ]
        },
        "/study/scriptures/dc-testament/dc/30": {
            "uri": "/study/scriptures/dc-testament/dc/30",
            "title": "Ẹ̀kọ́ àti àwọn Májẹ̀mú 30",
            "data_type": "chapter",
            "chapter_name": "Ìpín 30",
            "chapter_summary": [
                "1–4, David Whitmer gba ìbawí fún kíkùnà láti sìn pẹ̀lú aápọn; 5–8, Peter Whitmer Kékeré ni yíò bá Olíver Cowdery lọ fún iṣẹ́ ìránṣẹ́ sí ọ̀dọ̀ àwọn ará Lámánì; 9–11, John Whitmer ni a pè láti wàásù ìhìnrere."
            ],
            "verses": [
                {
                    "number": 1,
                    "text": "Kíyèsíi, mo wí fún ọ, David, pé ìwọ ti bẹ̀rù ènìyàn ìwọ kò sì gbékẹ̀ lé mi fún okun bí ó ṣe yẹ."
                },
                {
                    "number": 2,
                    "text": "Ṣùgbọ́n ọkàn rẹ ti wà nínú àwọn ohun ti ayé ju àwọn ohun tèmi, Ẹnití ó dá ọ, àti iṣẹ́ ìránṣẹ́ èyí tí a pè ọ́ sí; àti pé ìwọ̀ kò fi iyè sí Ẹ̀mí mi, àti sí àwọn wọ̃nnì tí a fi ṣe olórí fún ọ, ṣùgbọ́n a ti yí ọ lọ́kàn padà lati ọwọ́ àwọn tí èmi kò pàṣẹ fún."
                },
                {
                    "number": 3,
                    "text": "Nítorí-èyí, a fi ọ́ sílẹ̀ láti béèrè fún ara rẹ ní ọwọ́ mi, àti kí o sì ṣe àṣàrò lórí àwọn ohun tí ìwọ ti gbà."
                },
                {
                    "number": 4,
                    "text": "Àti pé ìbugbé rẹ yío wà ní ilé bàbá rẹ, títí tí èmi yíò fi fún ọ ní àwọn òfin síwáju síi. Ìwọ yíò sì máa ṣe iṣẹ́ ìránṣẹ́ nínú ìjọ, àti níwájú gbogbo ènìyàn ayé, àti ní àwọn agbègbè yíká. Amin."
                },
                {
                    "number": 5,
                    "text": "Kíyèsíi, mo wí fún ọ, Pétérù, pé ìwọ yíò rin ìrìnajò rẹ pẹ̀lú arákùnrin rẹ Oliver; nítorí àkókò náà ti dé tí ó yẹ ní ojú mi pé kí iwọ ó la ẹnu rẹ láti kéde ìhìnrere mi; nítorínáà, má bẹ̀rù, ṣùgbọ́n fi iyè sí àwọn ọ̀rọ̀ mi àti ìmọ̀ràn arákùnrin rẹ, èyí tí òun yíò fún ọ."
                },
                {
                    "number": 6,
                    "text": "Àti pé kí á pọ́n ọ lójú nínú gbogbo àwọn ìpọ́njú rẹ̀, nígbàgbogbo kí ìwọ máa gbé ọkàn rẹ sókè sími nínú àdúrà àti ìgbàgbọ́, fún ìgbàlà rẹ̀ àti ti ìwọ; nítorí èmi ti fi agbára fún un láti kọ́ ìjọ mi lààrin àwọn ará Lámánì."
                },
                {
                    "number": 7,
                    "text": "Àti pé kò sí ẹnikẹ́ni tí èmi ti yàn lati jẹ́ olùbádámọ̀ràn rẹ̀ lé e lóri nínú ìjọ, nípa àwọn ohun ti ìjọ, bí kò ṣe arákùnrin rẹ̀, Joseph Smith, Kékeré."
                },
                {
                    "number": 8,
                    "text": "Nítorí-èyí, fi iyè sí àwọn ohun wọ̀nyí kí o sì jẹ́ aláápọn ní pípa àwọn òfin mi mọ́, a ó sì bùkún ọ pẹ̀lú ayérayé. Àmín."
                },
                {
                    "number": 9,
                    "text": "Kíyèsíi, mo wí fún ọ, ìránṣẹ́ mi John, pé ìwọ yíò bẹ̀rẹ̀ láti àkókò yìí lọ láti máa kéde ìhìnrere mi, pẹ̀lú ohùn fèrè."
                },
                {
                    "number": 10,
                    "text": "Àti pé iṣẹ́ ṣíṣe rẹ yíò wà ní ibùgbé arákùnrin rẹ Philip Burroughs, àti ní agbègbè náà yíká, bẹ́ẹ̀ni, ní gbogbo ibití a ti lè gbọ́ ọ̀rọ̀ rẹ, títí tí èmi yíò fi pàṣẹ fún ọ láti lọ kúrò níbẹ̀."
                },
                {
                    "number": 11,
                    "text": "Àti pé gbogbo iṣẹ́ ṣíṣe rẹ yíò wà ní Síónì, pẹ̀lú gbogbo ọkàn rẹ, láti ìsisìyí lọ; bẹ́ẹ̀ni, ìwọ yíò máa la ẹnu rẹ nígbà gbogbo sí ipa ọ̀nà mi, láì bẹ̀rù ohun tí ènìyàn lè ṣe, nítorí èmi wà pẹ̀lú rẹ. Amin."
                }
            ]
        },
        "/study/scriptures/dc-testament/dc/31": {
            "uri": "/study/scriptures/dc-testament/dc/31",
            "title": "Ẹ̀kọ́ àti àwọn Májẹ̀mú 31",
            "data_type": "chapter",
            "chapter_name": "Ìpín 31",
            "chapter_summary": [
                "1–6, Thomas B Marsh ni a pè láti wàásù ìhìnrere a sì mú àlàáfíà àwọn ẹbí rẹ̀ dá a lójù; 7–13, A gbà á nímọ̀ràn láti ṣe sùúrù, láti máa gbàdúrà nígbà gbogbo, àti lati máa tẹ̀lé Olùtùnú náà."
            ],
            "verses": [
                {
                    "number": 1,
                    "text": "Thomas, ọmọ mi, ìbùkún ni fún ọ nítorí ìgbàgbọ́ rẹ nínú iṣẹ́ mi."
                },
                {
                    "number": 2,
                    "text": "Kíyèsíi, ìwọ ti ní ọ̀pọ̀lọpọ̀ ìpọ́njú nítorí ẹbí rẹ; bí ó tilẹ̀ rí bẹ́ẹ̀, èmi yíò bùkún fún ìwọ àti ẹbí rẹ, bẹ́ẹ̀ni, àwọn ọmọdé rẹ; àti pé ọjọ́ náà dé tán tí wọn yíò gbàgbọ́ tí wọn yíò sì mọ òtítọ́ àti tí wọn yíò jẹ́ ọ̀kan pẹ̀lú rẹ nínú ìjọ mi."
                },
                {
                    "number": 3,
                    "text": "Gbé ọkàn rẹ sókè kí o sì yọ̀, nítorí wákàtí iṣẹ́ ìránṣẹ́ rẹ ti dé; a ó sì tú ahọ́n rẹ, àti pé ìwọ yíò kéde àwọn ìróyìn ayọ̀ nlá sí ìran yìí."
                },
                {
                    "number": 4,
                    "text": "Ìwọ yíò kéde àwọn ohun tí a ti fi hàn fún ìránṣẹ́ mi, Joseph Smith, Kékeré. Ìwọ yíò bẹ̀rẹ̀ sí wàásù láti àkókò yìí lọ, bẹ́ẹ̀ni, láti kórè nínú oko náà èyí tí ó ti funfun tán lati fi jóná."
                },
                {
                    "number": 5,
                    "text": "Nítorínáà, fi dòjé rẹ pẹ̀lú gbogbo ọkàn rẹ, àti pé a ti dárí àwọn ẹ̀ṣẹ̀ rẹ jì ọ́, ìwọ yíò sì kó àwọn ìtí sí ẹ̀hìn rẹ, nítorí alágbàṣe yẹ fún owó iṣẹ́ rẹ̀. Nítorí-èyí, àwọn ẹbí rẹ yíò yè."
                },
                {
                    "number": 6,
                    "text": "Kíyèsíi, lõtọ́ ni mo wí fún ọ, lọ kúrò lọ́dọ̀ wọn fún àkókò díẹ̀, kí o sì kéde ọ̀rọ̀ mi, èmi yíò sì pèsè ààyè kan fún wọn."
                },
                {
                    "number": 7,
                    "text": "Bẹ́ẹ̀ni, èmi yíò ṣí ọkàn àwọn ènìyàn, wọn yíò sì gbà ọ́. Èmi yíò sì gbé ìjọ kan kalẹ̀ láti ọwọ́ rẹ;"
                },
                {
                    "number": 8,
                    "text": "Àti pé ìwọ yíò fún wọn ní okun ìwọ yíò sì mú wọn wà ní ìmúrasílẹ̀ de àkókò náà tí a ó kó wọn jọ."
                },
                {
                    "number": 9,
                    "text": "Ṣe sùúrù nínú àwọn ìpọ́njú, má ṣe kẹ́gàn àwọn wọ̃nnì tí wọn nkẹ́gàn. Ṣe àkóso ilé rẹ pẹ̀lú ọkàn tútù kí o sì dúró ṣinṣin."
                },
                {
                    "number": 10,
                    "text": "Kíyèsíi, mo wí fún ọ pé ìwọ yíò jẹ́ oníṣègùn fún ìjọ, ṣùgbọ́n kìí ṣe fún gbogbo ayé, nítorí wọn kì yíò gbà ọ́."
                },
                {
                    "number": 11,
                    "text": "Máa lọ ní ọ̀nà rẹ sí ibikíbi tí èmi bá fẹ́, a ó sì fi fún ọ láti ọwọ́ Olùtùnú ohun tí ìwọ yíò ṣe àti ibi tí ìwọ yíò lọ."
                },
                {
                    "number": 12,
                    "text": "Máa gbàdúrà nígbà-gbogbo, bí bẹ́ẹ̀kọ́ ìwọ yíò bọ́ sínú ìdánwò ìwọ yíó sì pàdánù ère rẹ."
                },
                {
                    "number": 13,
                    "text": "Jẹ́ olõtọ́ títí dé òpin, sì wòó, èmi wà pẹ̀lú rẹ. Àwọn ọ̀rọ̀ wọ̀nyí kìí ṣe ti ènìyan tàbí ti àwọn ènìyàn, ṣùgbọ́n ti èmi, àní Jésù Krístì, Olùràpadà rẹ, nípa ìfẹ́ ti Bàbá. Amin."
                }
            ]
        },
        "/study/scriptures/dc-testament/dc/32": {
            "uri": "/study/scriptures/dc-testament/dc/32",
            "title": "Ẹ̀kọ́ àti àwọn Májẹ̀mú 32",
            "data_type": "chapter",
            "chapter_name": "Ìpín 32",
            "chapter_summary": [
                "1–3, Parley P. Pratt àti Ziba Peterson ni a pè láti wàásù sí àwọn ara Lámánì àti láti tẹ̀lé Oliver Cowdery àti Peter Whitmer Kékeré lọ; 4–5, Wọ́n níláti gbàdúrà fún òye nípa àwọn ìwé mímọ́."
            ],
            "verses": [
                {
                    "number": 1,
                    "text": "Àti pé nísisìyí nípa ìránṣẹ́ mi Parley P. Pratt, kíyèsíi, mo wí fún un pé bí èmi ṣe wà láàyè èmi fẹ́ pé kí òun ó kéde ìhìnrere mi àti kí òun sì kọ́ ẹ̀kọ́ lọ́dọ̀ mi, kí òun sì jẹ́ ọlọ́kàn tutu àti onírẹ̀lẹ̀ ọkàn."
                },
                {
                    "number": 2,
                    "text": "Àti pé èyíinì tí èmi ti yàn fún un ni pé kí ó lọ pẹ̀lú àwọn ìránṣẹ́ mi, Oliver Cowdery àti Peter Whitmer, Kékeré, sí inú aginjù lààrin àwọn ará Lámánì."
                },
                {
                    "number": 3,
                    "text": "Àti Ziba Peterson pẹ̀lú yíò lọ pẹ̀lú wọn; àti èmi tìkaraàmi yíò lọ pẹ̀lú wọn èmi yíò sì wà lààrin wọn; àti pé èmi ni Alágbàwí wọn pẹ̀lú Bàbá, ohunkóhun kì yíò sì lè borí wọn."
                },
                {
                    "number": 4,
                    "text": "Àti pé wọn yíò ṣe àkíyèsí èyítí a ti kọ, wọn kì yíò sì ṣe bí ẹnipé wọ́n gba ìfihàn míràn; àti pé wọn yíò máa gbàdúrà nígba-gbogbo pé kí èmi ó lè ṣí awọn ohun kannáà sí òye wọn."
                },
                {
                    "number": 5,
                    "text": "Àti pé wọn yíò ṣe àkíyèsí àwọn ọ̀rọ̀ wọ̀nyí wọn kì yíò sì fi wọ́n ṣeré, èmi yíò sì bùkún fún wọn. Amin."
                }
            ]
        },
        "/study/scriptures/dc-testament/dc/33": {
            "uri": "/study/scriptures/dc-testament/dc/33",
            "title": "Ẹ̀kọ́ àti àwọn Májẹ̀mú 33",
            "data_type": "chapter",
            "chapter_name": "Ìpín 33",
            "chapter_summary": [
                "1–4, Àwọn alágbàṣe ni a pè láti kéde ìhìnrere ní wákàtí kọkànlá ọjọ́; 5–6, A ti gbé ìjọ náà kalẹ̀, àti pe àwọn àyànfẹ́ ni a ó kójọ; 7–10, Ẹ ronúpìwàdà, nítorí ìjọba ọ̀run kù sí dẹ̀dẹ̀; 11–15, A kọ́ ìjọ náà lé orí àpáta ìhìnrere; 16–18, Ẹ múrasílẹ̀ fún bíbọ̀ Ọkọ Ìyàwó."
            ],
            "verses": [
                {
                    "number": 1,
                    "text": "Kíyèsíi, mo wí fún yín, ẹ̀yin ìránṣẹ́ mi Ezra àti Northrop, ẹ̀ la etí yín kí ẹ sì fetísílẹ̀ sí ohùn Olúwa Ọlọ́run yín, ẹnití ọ̀rọ̀ rẹ̀ yè tí ó sì lágbára, ó mú ju ìdà olójú méjì lọ, láti pín sí ọ̀tọọ̀tọ̀ oríkèé àti mùndùnmúndùn, ẹ̀mí àti ọkàn, Òun sì ni olùmọ̀ àwọn èrò àti àwọn ète ọkàn."
                },
                {
                    "number": 2,
                    "text": "Nítorí lõtọ́, lõtọ́, ni mo wí fún yín pé a pè yín láti gbé ohùn yín sókè gẹ́gẹ́bí ìró ohùn fèrè, láti kéde ìhìnrere mi sí ìran oniwà wíwọ́ àti alàrékérekè."
                },
                {
                    "number": 3,
                    "text": "Nítorí kíyèsíi, oko náà ti funfun tán nísisìyí fún ìkórè, ó sì ti di wákàtí kọkànlá, àti ìgbà ìkẹhìn tí èmi yíò pe àwọn alágbàṣe sínú ọ̀gbà ajarà mi."
                },
                {
                    "number": 4,
                    "text": "Àti pé ọgbà ajarà mi náà ti díbàjẹ́ tán láì ku kékeré kan, kò sì sí ẹnití ó nṣe rere bíkòṣe àwọm díẹ̀; wọ́n sì ti ṣìnà lọ́pọ̀lọpọ̀ ìgbà nítorí àwọn iṣẹ́ àlùfáà àrékérèkè, gbogbo wọ́n ni wọ́n ní àwọn àyà dídíbàjẹ́."
                },
                {
                    "number": 5,
                    "text": "Àti pé lõtọ́, lõtọ́, ni mo wí fún yín, pé ìjọ yìí ni mo ti dá sílẹ̀ tí mo sì pè é jade láti inú agìnjú."
                },
                {
                    "number": 6,
                    "text": "Àní bẹ́ẹ̀ni èmi yíò sì kó àwọn àyànfẹ́ mi jọ láti igun mẹ́rẹ̀rin ayé, àní iye àwọn tí wọ́n gbàgbọ́ nínú mi, tí wọ́n sì fetísílẹ̀ sí ohùn mi."
                },
                {
                    "number": 7,
                    "text": "Bẹ́ẹ̀ni, lõtọ́, lõtọ́, ni mo wí fún yín, pé oko náà ti funfun tán nísisìyí fún ikórè; nítorínáà, ẹ fi awọn dòjé yín, kí ẹ sì kórè pẹ̀lú gbogbo agbára, iyè, àti okun yín."
                },
                {
                    "number": 8,
                    "text": "Ẹ la ẹnu yín a ó sì kún wọn, àní ẹ̀yin yíò sì dàbí Néfì ti ìgbàanì, ẹnítí ó rìn ìrìn-ajò láti Jerusalẹ́mù ní inú aginjù."
                },
                {
                    "number": 9,
                    "text": "Bẹ́ẹ̀ni, ẹ la ẹnu yín ẹ má sì ṣe dásí, ẹ̀yin yíò sì kó àwọn ìtí sí ẹ̀hìn yín, nítorí ẹ wòó, èmi wà pẹ́lú yín."
                },
                {
                    "number": 10,
                    "text": "Bẹ́ẹ̀ni, ẹ la ẹnu yín a ó sì kún wọn, wipe: Ẹ ronúpìwàdà, ẹ ronúpìwàdà, kí ẹ sì tún ọ̀nà Olúwa ṣe, kí ẹ ṣe àwọn ojú-ọ̀nà rẹ̀ ní títọ́; nítorítí ìjọba ọ̀run kù sí dẹ̀dẹ̀."
                },
                {
                    "number": 11,
                    "text": "Bẹ́ẹ̀ni, ẹ ronúpìwàdà kí á sì rì yín bọmi, olukúlùkù yín, fún ìmúkúrò ẹ̀ṣẹ̀ yín; bẹ́ẹ̀ni, kí á rì yín bọmi àní nípa omi, àti lẹ́hìn náà ni ìrìbọmi ti iná àti ti Ẹ̀mí Mímọ́ yíò wá."
                },
                {
                    "number": 12,
                    "text": "Ẹ kíyèsíi, lõtọ́, lõtọ́ ni mo wí fún yín, èyí ni ìhìnrere mi; àti kí ẹ sì rantí pé wọn yíò ní ìgbàgbọ́ nínú mi tàbí a kì yío gbà wọ́n là bí ó ti wù kí ó rí."
                },
                {
                    "number": 13,
                    "text": "Àti pé ní orí àpáta yìí ni èmi yíò kọ́ ìjọ mi lé; bẹ́ẹ̀ni, ní orí àpáta yìí ni a fi ẹsẹ̀ yín lé, àti pé bí ẹ̀yin bá tẹ̀ síwájú, àwọn ẹnu-ọ̀nà ọ̀run àpãdì kì yíò lè borí yín."
                },
                {
                    "number": 14,
                    "text": "Àti pé ẹ̀yin yíò sì máa rantí àwọn ìlana òfin àti àwọn májẹmú ìjọ láti máa pa wọ́n mọ́."
                },
                {
                    "number": 15,
                    "text": "Àti pé ẹnikẹ́ni tí ó bá ní ìgbàgbọ́ ni ẹ̀yin yíò fi ìdí wọn múlẹ̀ nínú ìjọ mi, nípa gbígbé ọwọ́ lé wọn lórí, àti pé èmi yíò fún wọn ní ẹ̀bùn Ẹ̀mí Mímọ́."
                },
                {
                    "number": 16,
                    "text": "Àti pé Ìwé ti Mọ́mọ́nì àti àwọn ìwé mímọ́ yókù ni a fi fún yín nípa mi fún ẹ̀kọ́ yín; àti pé agbára Ẹ̀mí mi ni ó ńsọ ohun gbogbo di ãyè."
                },
                {
                    "number": 17,
                    "text": "Nítorí-èyí, ẹ jẹ́ olõtọ́, máa gbàdúrà nígbà-gbogbo, kí ìwọ sì tún fìtílà rẹ ṣe àti pé kí ó máa jò, àti pé kí ìwọ ní òróró, kí o lè múrasílẹ̀ fún bíbọ̀ Ọkọ Ìyàwó—"
                },
                {
                    "number": 18,
                    "text": "Nítorí kíyèsíi, lõtọ́, lõtọ́, ni mo wí fún ọ, pé èmi nbọ̀ kánkán. Àní Bẹ́ẹ̀ni. Amin."
                }
            ]
        },
        "/study/scriptures/dc-testament/dc/34": {
            "uri": "/study/scriptures/dc-testament/dc/34",
            "title": "Ẹ̀kọ́ àti àwọn Májẹ̀mú 34",
            "data_type": "chapter",
            "chapter_name": "Ìpín 34",
            "chapter_summary": [
                "1–4, Àwọn olódodo di ọmọ Ọlọ́run nípa Ètùtù; 5–9, Ìwàásù ìhìnrere npèsè ọ̀nà fún Ìpadàbọ̀ Èkejì; 10–12, Ìsọtẹ́lẹ̀ máa nwá nípa agbára ti Ẹ̀mí Mímọ́."
            ],
            "verses": [
                {
                    "number": 1,
                    "text": "Ọmọ mi Orson, fetísílẹ̀ àti pé kí o gbọ́ àti pé kí o kíyèsíi ohun tí èmi, Olúwa Ọlọ́run, yíò sọ fún ọ, àní Jésù Krístì Olùràpadà rẹ."
                },
                {
                    "number": 2,
                    "text": "Ìmọ́lẹ̀ náà àti ìyè ayé, ìmọ́lẹ̀ kan tí ó ńtàn nínú òkùnkùn tí òkùnkùn náà kò sì leè borí rẹ̀."
                },
                {
                    "number": 3,
                    "text": "Ẹnití Ó fẹ́ aráyé tó bẹ́ẹ̀ tí Ó fi ẹ̀mí rẹ̀ lélẹ̀, pé kí gbogbo àwọn tí wọ́n bá gbàá gbọ́ ó lè di ọmọ Ọlọ́run. Nítorí-èyí ìwọ ni ọmọ mi;"
                },
                {
                    "number": 4,
                    "text": "Àti pé ìbùkún ni fún ọ nítorípé ìwọ ti gbàgbọ́;"
                },
                {
                    "number": 5,
                    "text": "Àti pé ìbùkún púpọ̀ ni fún ọ nítorípé a pè ọ́ láti ọwọ́ mi láti wàásù ìhìnrere mi—"
                },
                {
                    "number": 6,
                    "text": "Láti gbé ohùn rẹ sókè gẹ́gẹ́bí ìró fèrè ogun kan, èyí tí ó gùn tí ó sì ní ariwo, àti pé kí ìwọ kígbe ironúpìwàdà sí ìran oníwà rúdurùdu àti alárékérekè kan, nípa títún ọ̀nà Olúwa ṣe fún ìpadàbọ̀ rẹ̀ Èkejì."
                },
                {
                    "number": 7,
                    "text": "Nítorí kíyèsíi, lõtọ́, lõtọ́, ni mo wí fún ọ, àkókò náà ti kù sí dẹ̀dẹ̀ tí èmi yíò wá ní àwọsánmọ̀ pẹ̀lú agbára àti ògo nlá."
                },
                {
                    "number": 8,
                    "text": "Àti pé ọjọ́ ńla ni yíò jẹ́ nígbàtí èmi yíò padà wá, nítorí gbogbo awọn orílẹ̀ èdè ni wọn yíò wárìrì."
                },
                {
                    "number": 9,
                    "text": "Ṣùgbọ́n ṣaájú dídé ọjọ́ ńla yìí, oòrùn yíò sókùnkùn, àti pé òṣùpá yíò di ẹ̀jẹ̀; àti pé àwọn ìràwọ̀ yíò kọ̀ láti fi dídán wọn hàn, àti pé àwọn kan yíò tilẹ̀ jábọ́, àti pé ìparun nlá dúró de àwọn ènìyàn búburú."
                },
                {
                    "number": 10,
                    "text": "Nítori-èyí, gbé ohùn rẹ sókè àti pé kí ìwọ má ṣe dásí, nítorí Olúwa Ọlọ́run ti sọ ọ̀rọ̀ náà; nítórináà sọ àsọtẹ́lẹ̀, àti pé a ó sì fi fún ọ nípa agbára Ẹ̀mí Mímọ́."
                },
                {
                    "number": 11,
                    "text": "Àti pé bí ìwọ bá jẹ́ olódodo, kíyèsíi, èmi wà pẹ̀lú rẹ títí tí Èmí yíò fi dé—"
                },
                {
                    "number": 12,
                    "text": "Àti pé lõtọ́, lõtọ́, ni mo wí fún ọ, èmi nbọ̀ kánkán. èmi ni Olúwa àti Olùràpadà rẹ. Àní bẹ́ẹ̀ni. Amin."
                }
            ]
        },
        "/study/scriptures/dc-testament/dc/35": {
            "uri": "/study/scriptures/dc-testament/dc/35",
            "title": "Ẹ̀kọ́ àti àwọn Májẹ̀mú 35",
            "data_type": "chapter",
            "chapter_name": "Ìpín 35",
            "chapter_summary": [
                "1–2, Bí àwọn ènìyàn ṣe lè di ọmọ Ọlọ́run; 3–7, Sidney Rigdon ni a pè láti ṣe ìrìbọmi àti láti fi ẹ̀bùn Ẹ̀mí Mímọ́ fúnni; 8–12, Àwọn àmi àti iṣẹ́ ìyanu ṣe é ṣe pẹ̀lú ìgbàgbọ́; 13–16, Àwọn ìránṣẹ́ Olúwa yíò yà àwọn orílẹ̀-èdè sọ́tọ̀ nípa agbára Ẹ̀mí Mímọ́; 17–19, Joseph Smith ní àwọn kọ́kọ́rọ́ àwọn ohun ìjìnlẹ̀; 20–21, Àwọn àyànfẹ́ yíò dúró de ọjọ́ bíbọ̀ Olúwa; 22–27, Israẹlì yíò di gbígbàlà."
            ],
            "verses": [
                {
                    "number": 1,
                    "text": "Ẹ tẹ́tí sí ohùn Olúwa Ọlọ́run yín, àní Alfà àti Òmégà, ìbẹ̀rẹ̀ àti òpin, ẹnití ọ̀nà rẹ̀ jẹ́ ọ̀kan náà yípo ayérayé, ọ̀kannáà lónìí bíi lánàá, àti títí láéláe."
                },
                {
                    "number": 2,
                    "text": "Èmi ni Jésù Krístì, Ọmọ Ọlọ́run, ẹnití a kàn mọ́ àgbélẽbu fún ẹ̀ṣẹ̀ aráyé, àní iye àwọn tí wọ́n bá gbàgbọ́ nínú orúkọ mi, pé kí wọ́n ó lè di ọmọ Ọlọ́run, àní ọ̀kan ṣoṣo nínú mi gẹ́gẹ́bí èmi ṣe jẹ́ ọ̀kan nínú Bàbá, bí Bàbá ṣe jẹ́ ọ̀kan nínú mi, kí á lè jẹ́ ọ̀kan náà."
                },
                {
                    "number": 3,
                    "text": "Kíyèsíi, lõtọ́, lõtọ́, ni mo wí fún ìránṣẹ́ mi Sydney, èmi ti bojúwò ọ́ àti àwọn iṣẹ́ rẹ. Èmi ti gbọ́ àwọn àdúrà rẹ, èmi sì ti pèsè rẹ sílẹ̀ fún iṣẹ́ nlá kan."
                },
                {
                    "number": 4,
                    "text": "Ìbùkún ni fún ọ, nítorí ìwọ yíò ṣe àwọn nkan nlá. Kíyèsíi a rán ọ jade, àní bíi Johannù, láti pèsè ọ̀nà sílẹ̀ níwájú mi, àti níwájú Èlíjah ẹ̀nití yíò wá, tí ìwọ kò sì mọ̀ ọ́."
                },
                {
                    "number": 5,
                    "text": "Ìwọ ti rìbọmi nípa omi sí ironúpìwàdà, ṣùgbọ́n wọn kò gba Ẹ̀mí Mímọ́;"
                },
                {
                    "number": 6,
                    "text": "Ṣùgbọ́n nísisìyí èmi fi òfin kan fún ọ, pé ìwọ yío rìbọmi nípa omi, wọn yíò sì gba Ẹ̀mí Mímọ́ nípa ìgbọ́wọ́lé lórí, àní gẹ́gẹ́bí àwọn àpóstélì ìgbàanì."
                },
                {
                    "number": 7,
                    "text": "Àti pé yíò sì ṣe tí iṣẹ́ nlá kan yíò wà ní ilẹ̀ náà, àní lààrin àwọn Kèfèrí, nítorí àìmọ̀ wọn àti àwọn ohun ìríra wọn ni a ó fi hàn ní ojú gbogbo ènìyàn."
                },
                {
                    "number": 8,
                    "text": "Nítorí èmi ni Ọlọ́run, ọwọ́ mi kò sì kúrú; èmi yíò sì fi àwọn iṣẹ́ ìyanu, àwọn àmì, àti àwọn ìyanu hàn sí gbogbo àwọn tí wọ́n gbàgbọ́ nínú orúkọ mi."
                },
                {
                    "number": 9,
                    "text": "Àti pé ẹnikẹ́ni tí ó bá béèrè ní orúkọ mi pẹ̀lú ìgbàgbọ́, wọn yíò lé àwọn ẹ̀mí èṣù jade; wọn yíò mú aláìsàn lára dá; wọn yíò mú kí afọ́jú gba ìríran wọn, àti àwọn adití kí wọ́n ó gbọràn, àti àwọn ayadi yíò sọ̀rọ̀, àti àwọn arọ yíò rìn."
                },
                {
                    "number": 10,
                    "text": "Àti pé àkókò náà yára dé kánkán tí a ó fi àwọn ohun nlá hàn jáde fún àwọn ọmọ ènìyàn;"
                },
                {
                    "number": 11,
                    "text": "Ṣùgbọ́n láì sí ìgbàgbọ́ ni a kì yíò fi ohunkóhun hàn jáde bíkòṣe ìsọdahoro ní orí Babilónì, ọ̀kannáà èyítí ó ti mú kí gbogbo orílẹ̀-ède ó mu nínú ọtí wáìnì ìrunú àgbéèrè rẹ̀."
                },
                {
                    "number": 12,
                    "text": "Àti pé kò sí ẹnití ó nṣe rere bíkòṣe kìkì àwọn tí wọ́n ti ṣetán láti gba ẹ̀kúnrẹ́rẹ́ ìhìnrere mi, èyítí èmi ti rán jáde sí ìran yìí."
                },
                {
                    "number": 13,
                    "text": "Nítorí-èyí, mo pe àwọn ohun aláìlágbára ayé, àwọn wọ̃nnì tí kò ní ìmọ̀ àti tí a kórìíra, láti ṣe ìyàsọ́tọ̀ àwọn orílẹ̀-èdè nípa agbára Ẹ̀mí mi;"
                },
                {
                    "number": 14,
                    "text": "Àti apá wọn yíò jẹ́ apá mi, èmi yíò sì jẹ́ apata àti asà wọn; èmi yíò sì dì àmùrè sí ẹ̀gbẹ́ wọ́n, àwọn yíò sì ja bíi akọni fún mi; àti àwọn ọ̀tá wọn yíò wà ní abẹ́ ẹsẹ̀ wọn; èmi yíò sì jẹ́ kí idà ó wá sílẹ̀ nítorí wọn, àti nípa iná irunú mi ni èmi yíò pa wọ́n mọ́."
                },
                {
                    "number": 15,
                    "text": "Àti pé a ó wàásù ìhìnrere sí àwọn òtòsì àti àwọn ọlọ́kàn tutu, wọn yíò sì máa fi ojú sọ́nà fún àkókò bíbọ̀ mi, nítorí ó ti súnmọ́ ìtòsí—"
                },
                {
                    "number": 16,
                    "text": "Àti pé wọn yíò kọ́ ẹ̀kọ́ nínú òwe igi ọ̀pọ̀tọ́, nítorí àní nísisìyí àkókò ẹ̀ẹ̀rùn ti súnmọ́ ìtosí."
                },
                {
                    "number": 17,
                    "text": "Àti pé èmi ti rán ẹ̀kúnrẹ́rẹ́ ìhìnrere mi jade lati ọwọ́ ìránṣẹ́ mi Joseph; àti nínú àìlágbára ni èmi ti bùkún fún un."
                },
                {
                    "number": 18,
                    "text": "Àti pé èmi ti fún un ní àwọn kọ́kọ́rọ́ ti ìjìnlẹ̀ àwọn ohun wọ̃nnì èyí tí a ti fi èdìdí dì, àní àwọn ohun tí wọn ti wà láti ìpilẹ̀sẹ̀ ayé, àti àwọn ohun tí wọn yíò wá láti àkókò yìí títí di àkókò bíbọ̀ mi, bí òun bá dúró nínú mi, bí bẹ́ẹ̀ sì kọ́, ẹlòmíràn ni èmi yíó fi sí ipò rẹ̀."
                },
                {
                    "number": 19,
                    "text": "Nítorí-èyí, máa ṣe àmójútó rẹ̀ kí ìgbàgbọ́ rẹ̀ ó má baà kùnà, a ó sì fi fúnni láti ọwọ́ Olùtùnú, Ẹ̀mí Mímọ̀ náà, ẹnití ó mọ ohun gbogbo."
                },
                {
                    "number": 20,
                    "text": "Àti pé òfin kan ni mo fi fún ọ—pé kí ìwọ kọ ìwé fún un; a ó sì fi àwọn ìwé mímọ́ fúnni, àní bí wọ́n ṣe wà ní oókan àyà mi, fún ìgbàlà àwọn àyànfẹ́ mi;"
                },
                {
                    "number": 21,
                    "text": "Nítorí wọn yíò gbọ́ ohùn mi, wọn yíò sì rí mi, wọn kì yíò sì sùn, àti pé wọn yíò dúró de ọjọ́ bíbọ̀ mi; nítorí a ó sọ wọ́n di mímọ́, àní bí èmi náà ṣe jẹ́ mímọ́."
                },
                {
                    "number": 22,
                    "text": "Àti nísisìyí mo wí fún ọ, dúró tìí, òun yíò sì rìn ìrìnàjò pẹ̀lú rẹ; má ṣe fi í sílẹ̀, àti dájúdájú gbogbo ohun wọ̀nyí ni yíò wá sí ìmúṣẹ."
                },
                {
                    "number": 23,
                    "text": "Àti pé níwọ̀nbí ìwọ kò bá kọ ìwé, kíyèsíi, a ó fi fún un láti sọ àsọtẹ́lẹ̀; àti pé ìwọ yíò wàásù ìhìnrere mi ìwọ yíò sì pe àwọn wòlíì mímọ́ láti fi ìdí àwọn ọ̀rọ̀ rẹ̀ múlẹ̀, gẹ́gẹ́bí a ó ṣe fi fún un."
                },
                {
                    "number": 24,
                    "text": "Ẹ pa gbogbo àwọn òfin àti májẹmú mi mọ́ nípa èyí tí ẹ̀yin ní ojúṣe; èmi yíò sì mú kí àwọn ọ̀run ó mì fún rere yín, àti Sátánì yíò sì wá rìrì, Síónì yíò sì yọ̀ lórí àwọn òkè yíò sì gbilẹ̀;"
                },
                {
                    "number": 25,
                    "text": "Àti pé a ó gba Israẹlì là nigbàtí àkókò bá tó ní ojú mi; àti nípa àwọn kọ́kọ́rọ́ èyítí mo ti fi fúnni ni a ó tọ́ wọn, a kì yíò sì dà wọ́n láàmú mọ́ rárá."
                },
                {
                    "number": 26,
                    "text": "Ẹ gbé ọkàn yín sókè kí ẹ sì yọ̀, ìràpadà yín ti súnmọ́ itòsí."
                },
                {
                    "number": 27,
                    "text": "Ẹ máṣe bẹ̀rù, agbo kékeré, ìjọba jẹ́ tiyín títí tí èmi yíò fi dé. Kíyèsíi, èmi nbọ̀ kánkan. Àní bẹ́ẹ̀ni. Amin."
                }
            ]
        },
        "/study/scriptures/dc-testament/dc/36": {
            "uri": "/study/scriptures/dc-testament/dc/36",
            "title": "Ẹ̀kọ́ àti àwọn Májẹ̀mú 36",
            "data_type": "chapter",
            "chapter_name": "Ìpín 36",
            "chapter_summary": [
                "1–3, Olúwa gbé ọwọ́ Rẹ̀ lé Edward Partridge nípa ọwọ́ Sidney Rigdon; 4–8, Gbogbo ènìyàn tí ó bá ti gba ìhìnrere àti oyè àlùfáà ni a ó pè láti jade lọ wàásù."
            ],
            "verses": [
                {
                    "number": 1,
                    "text": "Báyìí ni Olúwa Ọlọ́run wí, Alágbára kan ti Israẹ́lì: Kíyèsíi, mo wí fún ọ́, ìránṣẹ́ mi Edward, pé ìbùkún ni fún ọ, a sì ti dárí àwọn ẹ̀ṣẹ̀ rẹ jì ọ́, àti pé a ti pè ọ́ láti wàásù ìhìnrere mi gẹ́gẹ́bií pẹ̀lú ohùn fèrè;"
                },
                {
                    "number": 2,
                    "text": "Àti pé èmi yíò gbé ọwọ́ mi lé ọ nípa ọwọ́ ìránṣẹ́ mi Sidney Rigdon, ìwọ yíò sì gba Ẹ̀mí mi, Ẹmí Mímọ́, àní Olùtùnú náà, èyítí yíò kọ́ ọ ní àwọn ohun àlàáfíà ti ìjọba náà;"
                },
                {
                    "number": 3,
                    "text": "Àti pé ìwọ yíò kéde rẹ̀ pẹ̀lú ohùn ariwo, wipe: Hossana, ìbùkún ni fún orúkọ Ọlọ́run tí Ó ga jùlọ."
                },
                {
                    "number": 4,
                    "text": "Àti nísisìyí ìpè àti òfin yìí ni èmi fi fún ọ nípa gbogbo ènìyàn—"
                },
                {
                    "number": 5,
                    "text": "Wípé iye àwọn tí wọ́n bá wá sí iwájú àwọn ìrànṣẹ́ mi Sidney Rigdon àti Joseph Smith, Kekeré, tí wọ́n sì gba ìpè àti òfin yìí mọ́ra, ni a ó yàn tí a ó sì rán jade láti wàásù ìhìnrere ayérayé náà lààrin àwọn orílẹ̀-èdè—"
                },
                {
                    "number": 6,
                    "text": "Ní kíkígbe ironúpìwàdà, wipe: Ẹ gba ara yín là lọ́wọ́ ìran àrékérekè yìí, kí ẹ sì jade wá kúrò ní inú iná, ní kíkórìíra àní ẹ̀wù tí ara ti sọ di èérí."
                },
                {
                    "number": 7,
                    "text": "Àti pé òfin yìí ni a ó fi fún àwọn alàgbà ìjọ mi, pé kí olúkúlùkù ènìyàn tí yíò bá tẹ́wọ́gbà á pẹ̀lú ọkàn kan lè di yíyàn kí á sì lè rán wọn jade, àní bí èmi ṣe ti sọ̀rọ̀."
                },
                {
                    "number": 8,
                    "text": "Emi ni Jésù Krístì, Ọmọ Ọlọ́run; nítorí-èyí, ẹ di àmùrè yín èmi yíò sì dé ní àìròtìtẹ́lẹ̀ sínú tẹ́mpìlì mi. Àní bẹ́ẹ̀ni. Amin."
                }
            ]
        },
        "/study/scriptures/dc-testament/dc/37": {
            "uri": "/study/scriptures/dc-testament/dc/37",
            "title": "Ẹ̀kọ́ àti àwọn Májẹ̀mú 37",
            "data_type": "chapter",
            "chapter_name": "Ìpín 37",
            "chapter_summary": [
                "1–4, Àwọn Ẹni Mímọ́ ni a pè láti kóra jọ pọ̀ ní Ohio."
            ],
            "verses": [
                {
                    "number": 1,
                    "text": "Kíyèsíi, mo wí fún yín pé kò jẹ́ títọ́ nínú mi pé kí ẹ̀yin ó tún máa túmọ̀ síi títí tí ẹ̀yin yíò fi lọ sí Ohio, àti èyí nítorí àwọn ọ̀tá àti fún ti ara yín."
                },
                {
                    "number": 2,
                    "text": "Àti lẹ́ẹ̀kansíi, mo wí fún yín pé ẹ̀yin kì yíò lọ títí tí ẹ̀yin yíò fi wàásù ìhìnrere mi ní àwọn apá wọ̃nnì, àti tí ẹ̀yin yío fi fún ìjọ ní okun ní ibikíbi tí a bá tí ríi, àti ní pàtàkì jùlọ ní Colesville; nítorí, kíyèsíi, wọ́n ńgbàdúrà sí mi nínú ìgbàgbọ́ púpọ̀."
                },
                {
                    "number": 3,
                    "text": "Àti lẹ́ẹ̀kansíi, òfin kan ni mo fi fun ìjọ, pé ó ṣe ànfààní nínú mi pé kí wọn ó kó ara wọn jọ papọ̀ ní Ohio, ní ìpalẹ̀mọ́ fún àkókò náà tí ìránṣẹ́ mi Oliver Cowdery yíò padà bọ̀ sí ọ̀dọ̀ wọn."
                },
                {
                    "number": 4,
                    "text": "Kíyèsíi, ọgbọ́n nìyí, ẹ jẹ́ kí ẹni kọ̀ọ̀kan ó yàn fún ara rẹ̀ títí tí èmi yíò fi dé. Àní bẹ́ẹ̀ni. Amin."
                }
            ]
        },
        "/study/scriptures/dc-testament/dc/38": {
            "uri": "/study/scriptures/dc-testament/dc/38",
            "title": "Ẹ̀kọ́ àti àwọn Májẹ̀mú 38",
            "data_type": "chapter",
            "chapter_name": "Ìpín 38",
            "chapter_summary": [
                "1–6, Krístì dá ohun gbogbo; 7–8, Òun wà ní ààrin àwọn Èniyàn Mímọ́ Rẹ̀, tí wọn yíò ríi láìpẹ́; 9–12, Gbogbo ẹran ara ni wọ́n ti díbàjẹ́ níwájú Rẹ̀; 13–22, Òun ti fi ilẹ̀ ìlérí kan pamọ́ fún àwọn Ẹ̀ni Mímọ́ Rẹ̀ ní àkókò yìí àti ní ayérayé; 23–27, A pàṣẹ fún àwọn Ẹni Mímọ́ láti wà ní ọ̀kan àti kí wọn ó sì ka ara wọn sí bíi arákùnrin; 28–29, A sọ àsọtẹ́lẹ̀ nípa àwọn ogun; 30–33, Àwọn Ẹni Mímọ́ ni a ó fún ní agbára láti òkè wá àti lati jáde lọ lààrin àwọn orílẹ̀-èdè; 34–42, A pàṣẹ fún Ijọ lati ṣe ìtọ́jú àwọn tálákà àti aláìní àti lati lépa àwọn ọrọ̀ ti ayérayé."
            ],
            "verses": [
                {
                    "number": 1,
                    "text": "Báyìí ni Olúwa Ọlọ́run rẹ wí, àní Jésù Krístì, Èmi Ni Nlá náà, Alfà àti Omégà, ìbẹ̀rẹ̀ àti òpin, ẹni kannáà tí ó bojúwo ayérayé tí ó gùn títí, àti gbogbo àwọn ogun ọ̀run ti séràfù, kí á tó ṣe ẹ̀dá ayé;"
                },
                {
                    "number": 2,
                    "text": "Ẹni kannáà tí ó mọ ohun gbogbo, nítorí ohun gbogbo wà ní iwájú mi;"
                },
                {
                    "number": 3,
                    "text": "Èmi ni ẹni kannáà tí ó sọ̀rọ, tí a sì ṣe ẹ̀dá ayé, àti pé ohun gbogbo wá nípa mi."
                },
                {
                    "number": 4,
                    "text": "Èmi ni ẹni kannáà tí ó ti gba Síónì ti Énọkù sí oókan àyà mi; àti lõtọ́, ni mo wí, àní iye àwọn tí wọn ti gbàgbọ́ nínú orúkọ mi, nítorí èmi ni Krístì, àti ní orúkọ mi, nípa agbára ẹ̀jẹ̀ náà èyí tí mo ti ta sílẹ̀, ni èmi ti bẹ̀bẹ̀ níwájú Baba fún wọn."
                },
                {
                    "number": 5,
                    "text": "Ṣùgbọ́n kíyèsíi, ìyókù àwọn ènìyàn búburú ni èmi ti fi pamọ́ nínú àwọn ẹ̀wọ̀n òkùnkùn títí di ìdàjọ́ ọjọ́ nlá náà, èyítí yíò wá ní òpin ilé ayé;"
                },
                {
                    "number": 6,
                    "text": "Àti bẹ́ẹ̀ni èmi yíò mú kí àwọn ènìyàn búburú ó wà ní ìpamọ́, tí wọn kò gbọ́ ohùn mi ṣùgbọ́n tí wọ́n sé ayà wọn le, àti pé ègbé, ègbé, ègbé, ni ìparun wọn."
                },
                {
                    "number": 7,
                    "text": "Ṣùgbọ́n kíyèsíi, lõtọ́, lõtọ́, ni mo wí fún yín pé ojú mi wà ní ara yín. èmi wà lààrin yín ẹ̀yin kò sì lè rí mi;"
                },
                {
                    "number": 8,
                    "text": "Ṣùgbọ́n ọjọ́ náà dé tán tí ẹ̀yin yíò rí mi, tí ẹ ó sì mọ̀ pé èmi ni; nítorí a ó fa ìbòjú òkùnkùn ya láìpẹ́, àti pé ẹnikẹ́ni tí a kò bá sọ di mímọ́ kì yíò lè dúró ní ọjọ́ náà."
                },
                {
                    "number": 9,
                    "text": "Nitorí-èyí, ẹ di àmùrè yín kí ẹ sì múra sílẹ̀. Kíyèsíi, tiyín ni ìjọba náà, ọ̀tá kì yío sì borí."
                },
                {
                    "number": 10,
                    "text": "Lõtọ́ ni èmi wí fún yín, ẹ̀yin mọ́, ṣùgbọ́n kìí ṣe gbogbo yín; kò sì tún sí ẹlòmíràn mọ́ tí inú mi dùn sí gidigidi."
                },
                {
                    "number": 11,
                    "text": "Nítorí gbogbo ẹran ara ni ó ti díbàjẹ́ ní iwájú mi; agbára òkùnkùn sì borí lórí ilẹ̀ ayé, ní ààrin àwọn ọmọ ènìyàn, ní iwájú gbogbo àwọn ogun ọ̀run—"
                },
                {
                    "number": 12,
                    "text": "Èyítí ó mú kí ìdákẹ́rọ́rọ́ ó jọba, gbogbo ayérayé sì ní ìrora, àwọn ángẹ́lì sì ńdúró fún àṣẹ nlá láti kórè ayé kanlẹ̀, láti kó àwọn èpò jọ pé kí a lè jó wọn; àti, kíyèsíi, àwọn ọ̀tá ti parapọ̀."
                },
                {
                    "number": 13,
                    "text": "Àti nísisìyí èmi fi ohun ìjìnlẹ̀ kan hàn yín, ohun kan tí a ní nínú àwọn ìyàrá ìkọ̀kọ̀, láti mú wá sí ìmúṣẹ àní ìparun yín ni àkókò tí ó tọ́, ẹ̀yin kò sì mọ̀ ọ́;"
                },
                {
                    "number": 14,
                    "text": "Ṣùgbọ́n nísisìyí èmi sọ ọ́ fún yín, àti pé ìbùkún ni fún yín, kìí ṣe nítorí àìṣedéédé yín, tàbí ọkàn àìgbàgbọ́ yín; nítorí lõtọ́ díẹ̀ nínú yín ti jẹ̀bi ní iwájú mi, ṣùgbọ́n èmi yíò jẹ́ alàánú sí àìlágbára yín."
                },
                {
                    "number": 15,
                    "text": "Nítorínáà, ẹ jẹ́ alágbára láti ìgbà yìí lọ; ẹ máṣe bẹ̀rù, nítorí tiyín ni ìjọba náà."
                },
                {
                    "number": 16,
                    "text": "Àti fún ìgbàlà yín ni èmi fi òfin kan fún yín, nítorí èmi ti gbọ́ àwọn àdúrà yín, àwọn tálákà sì ti ráhùn ní iwájú mi, àti pé àwọn ọlọ́rọ̀ ni èmi ti dá, gbogbo ẹran ara sì jẹ́ ti èmi, àti pé èmi kìí ṣe ojúsàájú ẹnikẹ́ni."
                },
                {
                    "number": 17,
                    "text": "Àti pé èmi ti mú kí ilẹ̀ ayé ní ọrọ̀, sì kíyèsíi ó jẹ́ àpótí ìtìsẹ̀ mi, nítorí-èyí, lẹ́ẹ̀kansíi èmi yíò dúró ní orí rẹ̀."
                },
                {
                    "number": 18,
                    "text": "Àti pé èmi nawọ́ jáde mo sì fi àánú fún yín ní àwọn ọrọ̀ tí ó tóbi, àní ilẹ̀ ìlérí kan, ilẹ̀ tí ó ńsàn fún wàrà àti oyin, ní orí èyítí kì yíò sí ègún nígbàtí Olúwa yíò wá."
                },
                {
                    "number": 19,
                    "text": "Àti pé èmi yíò fi fún yín bíi ilẹ̀ ìní yín, bí ẹ̀yin bá lépa rẹ̀ pẹ̀lú gbogbo ọkàn yín."
                },
                {
                    "number": 20,
                    "text": "Àti pé èyí yíò jẹ́ májẹ̀mú mi pẹ̀lú yín, ẹ̀yin yíò níi fún ilẹ̀ ìní yín, àti fún ìní àwọn ọmọ yín títí láéláé, níwọ̀n ìgbàtí ayé yíò wà, ìwọ yíò sì tún níi lẹ́ẹ̀kansíi ní ayérayé, tí kì yíò kọjá lọ mọ́."
                },
                {
                    "number": 21,
                    "text": "Ṣùgbọ́n, lõtọ́ ni mo wí fún yín pé ní àkókò, ẹ̀yin kì yíò ní ọba tàbí aláṣẹ, nítorí èmi yíò jẹ́ Ọba yín àti olùṣọ́ fún yín."
                },
                {
                    "number": 22,
                    "text": "Nítorí-èyí, ẹ gbọ́ ọ̀rọ̀ mi kí ẹ sì tẹ̀lé mi, ẹ̀yin yíò sì di òmìnira ènìyàn, àti pé ẹ̀yin kì yíò ní àwọn òfin ṣùgbọ́n àwọn òfin ti èmi nígbàtí mo bá padà dé, nítorí èmi ni yíò máa ṣe òfin fún yín, àti pé kínni ó lè dá ọwọ́ mi dúró?"
                },
                {
                    "number": 23,
                    "text": "Ṣùgbọ́n, lõtọ́ ni mo wí fún yín, ẹ máa kọ́ ara yín ní ẹ̀kọ́ gẹ́gẹ́bí ipò èyítí èmi ti yàn yín sí;"
                },
                {
                    "number": 24,
                    "text": "Àti pé jẹ́ kí olúkúlùkù ó ka arákùnrin rẹ̀ sí gẹ́gẹ́bí ara rẹ̀, kí wọ́n ó sì hu ìwà rere àti mímọ́ ní iwájú mi."
                },
                {
                    "number": 25,
                    "text": "Àti lẹ́ẹ̀kansíi mo wí fún yín, ẹ jẹ́ kí olúkúlùkù ó ka arákùnrin rẹ̀ sí gẹ́gẹ́bẹ́ ara rẹ̀."
                },
                {
                    "number": 26,
                    "text": "Nítorí taani nínú yín tí yíò ní àwọn ọmọkùnrin méjìlá, tí òun kì yíò fi ọ̀wọ̀ fúnwọn, tí wọ́n sì ńṣiṣẹ́ fún un pẹ̀lú ìgbọràn, àti tí òun yíò sì sọ fún ọ̀kan: Wọ aṣọ dáradára kí o sì jókòó ní ìhín yìí; Àti sí òmíràn: Wọ àkísà kí o sì jókòó sí ọ̀hún—àti kí òun sì wo àwọn ọmọ náà kí ó wí pé mo ṣe òdodo?"
                },
                {
                    "number": 27,
                    "text": "Kíyèsíi, èyí ni mo ti fún yín bí òwe, ó sì jẹ́ àní bí èmi ti rí. Mo wí fún yín, ẹ jẹ́ ọ̀kan; bí ẹ̀yin kò bá sì jẹ́ ọ̀kan ẹ̀yin kìí ṣe tèmi."
                },
                {
                    "number": 28,
                    "text": "Àti lẹ́ẹ̀kansíi, mo wí fún yín pé ọ̀tá náà tí ó wà nínú àwọn ìyàrá ìkọ̀kọ̀ ńlépa àwọn ẹ̀mí yín."
                },
                {
                    "number": 29,
                    "text": "Ẹ̀yin ńgbúro ogun ní àwọn orílẹ̀ èdè jíjìnà, ẹ̀yin sì wí pé àwọn ogun nlá yíò bẹ́ sílẹ̀ láìpẹ́ ní àwọn orílẹ̀ èdè jíjìnà, ṣùgbọ́n ẹ̀yin kò mọ ọkàn àwọn ènìyàn ní ilẹ̀ tiyín."
                },
                {
                    "number": 30,
                    "text": "Èmi sọ àwọn nkan wọ̀nyí fún yín nítorí àwọn àdúrà yín; nítorí-èyí, ẹ fi ọgbọ́n sí ìṣúra nínú oókan àyà yín, bí bẹ́ẹ̀kọ́ ìwà búburú àwọn ènìyàn yíò fi àwọn ohun wọ̀nyí hàn fún un yín nípa ìwà búburú wọn, ní ọ̀nà tí yíò sọ̀rọ̀ sí etí yín pẹ̀lú ohùn tí ó pariwo ju èyí tí yíó mi ilẹ̀ ayé lọ; ṣùgbọ́n bí ẹ̀yin bá múrasílẹ̀ ẹ̀yin kì yíò bẹ̀rù."
                },
                {
                    "number": 31,
                    "text": "Àti pé kí ẹ̀yin lè bọ́ lọ́wọ́ agbára ọ̀tá, kí a sì kó yín jọ sí ọ̀dọ̀ mi bíi olódodo ènìyàn, láìní àbùkù àti tí kò ní ẹ̀bi—"
                },
                {
                    "number": 32,
                    "text": "Nítorí-èyí, fún ìdí yìí ni èmi ṣe fi òfin kan fún yín pé kí ẹ lọ sí Ohio; àti níbẹ̀ ni èmi yíò fún yín ní òfin mi; níbẹ̀ ni a ó sì bùn yín ní ẹ̀bùn agbára láti òkè wá;"
                },
                {
                    "number": 33,
                    "text": "Àti pé láti ibẹ̀ lọ, ẹnikẹ́ni tí èmi bá fẹ́ yíò jade lọ lààrin àwọn orílẹ̀-èdè gbogbo, a ó sì sọ fún wọn ohun tí wọn yíò ṣe; nítorí mo ní iṣẹ́ nlá kan tí mo tò jọ ní ibi ìpamọ́, nítorí a ó gbà Isráẹlì là, èmi yíò sì ṣe amọ̀nà wọn sí ibikíbi tí mo fẹ́, kò sì sí agbára tí yíò lè dá ọwọ́ mi dúró."
                },
                {
                    "number": 34,
                    "text": "Àti nísisìyí, èmi fi òfin kan fún ìjọ ní àwọn agbègbè wọ̀nyí, pé àwọn ènìyàn kan láàrin wọn ni a ó yàn, a ó sì yàn wọ́n nípa ohùn ìjọ;"
                },
                {
                    "number": 35,
                    "text": "Àti pé wọn yíò kíyèsí àwọn tálákà àti aláìní, wọn yíò sì ṣe àmójútó ìrọ̀rùn wọn pé kí wọn má baà jìyà; kí á sì rán wọn jáde lọ sí ibi tí mo ti paláṣẹ fún wọn;"
                },
                {
                    "number": 36,
                    "text": "Èyí ni yíò sì jẹ́ iṣẹ́ wọn, láti ṣe àkóso àwọn ọ̀ràn tí ó jẹ mọ́ ohun ìní ìjọ yìí."
                },
                {
                    "number": 37,
                    "text": "Àti pé àwọn tí wọ́n bá ní àwọn oko tí a kò lè tà, ẹ jẹ́kí wọ́n fi í sílẹ̀ tàbí kí wọn ó fi yá bí ó bá ṣe dára lójú wọn."
                },
                {
                    "number": 38,
                    "text": "Ẹ ríi pé a pa ohun gbogbo mọ́; àti nígbàtí a bá bùn àwọn ènìyàn ní ẹ̀bùn agbára láti òkè wá, tí a sì rán wọn jade, gbogbo ohun wọ̀nyí ni a ó kó jọ sí oókan àyà ti ìjọ."
                },
                {
                    "number": 39,
                    "text": "Àti pé bí ẹ̀yin bá lépa àwọn ọrọ̀ èyí tí ó jẹ́ ìfẹ́ Baba láti fi fún yín, ẹ̀yin yíò jẹ́ ọlọ́rọ̀ júlọ lààrin àwọn ènìyàn, nitorí ẹ̀yin yíò ní àwọn ọrọ̀ ti ayérayé; ó sì gbọdọ̀ rí bẹ́ẹ̀ pé àwọn ọrọ̀ ilẹ̀ ayé jẹ́ tèmi láti fi fúnni; ṣùgbọ́n ẹ sọ́ra fún ìgbéraga, bí bẹ́ẹ̀kọ́ ẹ̀yin ó dàbíi àwọn ara Néfì ìgbàanì."
                },
                {
                    "number": 40,
                    "text": "Àti lẹ́ẹ̀kansíi, mo wí fún yín, èmi fún yín ní òfin kan, pé olúkúlùkù ènìyàn, àti alàgbà, àlùfáà, olùkọ́ni, àti bákannáà ọmọ ìjọ, kí ó bẹ̀rẹ̀ pẹ̀lú agbára rẹ̀, pẹ̀lú iṣẹ́ ọwọ́ rẹ̀, láti múra àti láti ṣe àṣeyọrí àwọn ohun tí mo ti pa láṣẹ."
                },
                {
                    "number": 41,
                    "text": "Ẹ sì jẹ́kí ìwàásù yín ó jẹ́ ohùn ìkìlọ̀, olúkúlùkù sí aládùúgbò rẹ̀, ní pẹ̀lẹ́ àti ní ọkàn tutu."
                },
                {
                    "number": 42,
                    "text": "Kí ẹ sì jade lọ kúrò lààrin àwọn ènìyàn búburú. Ẹ gba ara yín là. Ẹ jẹ́ aláìlẽrí tí ó ngbé ohun èlò Olúwa. Àní bẹ́ẹ̀ni. Amin."
                }
            ]
        },
        "/study/scriptures/dc-testament/dc/39": {
            "uri": "/study/scriptures/dc-testament/dc/39",
            "title": "Ẹ̀kọ́ àti àwọn Májẹ̀mú 39",
            "data_type": "chapter",
            "chapter_name": "Ìpín 39",
            "chapter_summary": [
                "1–4, Àwọn Ẹni Mímọ́ ní agbára láti di ọmọ Ọlọ́run; 5–6, Láti gba ìhìnrere jẹ́ lati gba Krístì; 7–14, A pàṣẹ fún James Covel lati ṣe ìrìbọmi kí ó sì ṣiṣẹ́ nínú ọgbà ajarà Olúwa; 15–21, Àwọn ìránṣẹ́ Olúwa níláti wàásù ìhìnrere saájú Bíbọ̀ Ẹ̀ẹ̀kejì; 22–24, Àwọn tí wọ́n gba ìhìnrere ni a ó kójọ ní ìsisìyí àti ní ayérayé."
            ],
            "verses": [
                {
                    "number": 1,
                    "text": "Fetísílẹ̀ kí o sì tẹ́tí sí ohùn rẹ̀ ẹnití ó wà láti gbogbo ayérayé dé gbogbo ayérayé, Èmi Ni Nlá náà, àní Jésù Krístì—"
                },
                {
                    "number": 2,
                    "text": "Ìmọ́lẹ̀ náà àti ìyè ayé; ìmọ́lẹ̀ kan tí ó ńtàn nínú òkùnkùn tí òkùnkùn náà kò sì leè borí rẹ̀;"
                },
                {
                    "number": 3,
                    "text": "Ẹni kannáà tí ó wá ní ààrin gbùngbùn àkókò sí ọ̀dọ̀ àwọn tèmi, tí àwọn tèmi kò sì gbà mí;"
                },
                {
                    "number": 4,
                    "text": "Ṣùgbọ́n sí iye àwọn tí wọ́n gbà mí, ni èmi fi agbára fún láti di ọmọ mi; àní bẹ́ẹ̀ ni èmi yíò fún iye àwọn tí wọ́n bá gbà mí, ní agbára láti di ọmọ mi."
                },
                {
                    "number": 5,
                    "text": "Àti pé lõtọ́, lõtọ́, ni mo wí fún ọ, ẹnití ó bá gba ìhìnrere mi gbà mí; ẹnití kò bá sì gba ìhìnrere mi kò gbà èmi."
                },
                {
                    "number": 6,
                    "text": "Èyí sì ni ìhìnrere mi—ìrònúpìwàdà àti ìrìbọmi nípa omi, àti nigbànáà ni ìrìbọmi ti iná àti ti Ẹ̀mí Mímọ́ yíò wá, àní Olùtùnú náà, èyítí ó nfi ohun gbogbo hàn, àti tí ó ńkọ́ni ní àwọn ohun àlàáfíà ti ìjọba náà."
                },
                {
                    "number": 7,
                    "text": "Àti nísisìyí, kíyèsíi, mo wí fún ọ, ìwọ ìránṣẹ́ mi James, èmi ti wo àwọn iṣẹ́ rẹ èmi sì mọ̀ ọ́."
                },
                {
                    "number": 8,
                    "text": "Àti lõtọ́ ni mo wí fún ọ, ọkàn rẹ ti yẹ nísisìyí níwájú mi ní àkókò yìí, àti pé, kíyèsíi, èmi ti fi ọ̀pọ̀lọpọ̀ ìbùkún sí orí rẹ;"
                },
                {
                    "number": 9,
                    "text": "Bí ó tilẹ̀ rí bẹ́ẹ̀, ìwọ ti rí ọ̀pọ̀lọpọ̀ ìbànújẹ́, nítorí ìwọ ti kọ̀ mí ní ọ̀pọ̀lọpọ̀ ìgbà nítori ìgbéraga àti àwọn àniyàn ayé."
                },
                {
                    "number": 10,
                    "text": "Ṣùgbọ́n, kíyèsíi, àwọn ọjọ́ ìdásílẹ̀ rẹ ti dé, bí ìwọ yíò bá fetisílẹ̀ sí ohùn mi, èyi tí ó ńwí fún ọ pé: Dìde kí a sì rì ọ́ bọmi, kí o sì wẹ àwọn ẹ̀ṣẹ̀ rẹ nù, ní pípe orúkọ mi, ìwọ yíò sì gba Ẹ̀mí mi, àti ìbùkún kan tí ó pọ̀ tó bí ìwọ kò ti mọ̀ rí."
                },
                {
                    "number": 11,
                    "text": "Àti bí ìwọ bá ṣe èyí, èmi ti pèsè rẹ sílẹ̀ fún iṣẹ́ kan tí ó tóbi ju èyí lọ. Ìwọ yíò wàásù ẹ̀kúnrẹ́rẹ́ ìhìnrere mi, èyí ti mo ti rán jade ní àwọn ọjọ́ tí ó kẹ́hìn wọ̀nyí, májẹ̀mú náà èyí tí èmi ti rán jade láti gba àwọn ènìyàn mi padà, tí wọ́n jẹ́ ti ilé Isráẹlì."
                },
                {
                    "number": 12,
                    "text": "Yíò sì ṣe tí agbára yíò bà lé ọ; ìwọ yíò ní ìgbàgbọ́ nlá, èmi yíò sì wà pẹ̀lú rẹ èmi yíò sì lọ́ ṣíwájú rẹ."
                },
                {
                    "number": 13,
                    "text": "A ti pè ọ́ láti ṣiṣẹ́ nínú ọgbà ajarà mi, àti láti kọ́ ìjọ mi, àti láti mú Síónì jáde wá, kí òun kó lè yọ̀ lórí àwọn òkè kí ó sì gbilẹ̀."
                },
                {
                    "number": 14,
                    "text": "Kíyèsíi, lõtọ́, lõtọ́, ni mo wí fún ọ, a kò pè ọ́ láti lọ sí inú àwọn orílẹ̀-èdè ìlà oòrùn, ṣùgbọ́n a pè ọ́ láti lọ sí Ohio."
                },
                {
                    "number": 15,
                    "text": "Àti níwọ̀nbí àwọn èniyàn mi yíò ti kó ara wọn jọ pọ̀ ní Ohio, èmi ti fi ìbùkún kan pamọ́ sí ibi ìpamọ́ irú èyí tí a kò tíì mọ̀ lààrin àwọn ọmọ ènìyàn, a ó sì túu jáde lé orí wọn. Àti láti ibẹ̀ àwọn ènìyàn yíò jade lọ sí àwọn orílẹ̀-èdè gbogbo."
                },
                {
                    "number": 16,
                    "text": "Kíyèsíi, lõtọ́, lõtọ́, ni mo wí fún ọ, pé àwọn ènìyàn ní Ohio pèmí nínú ìgbàgbọ́, pẹ̀lú èrò pé èmi yíò dá ọwọ́ mi dúró nínú ìdájọ́ lórí àwọn orílẹ̀-èdè, ṣùgbọ́n èmi kò lè sẹ́ ọ̀rọ̀ mi."
                },
                {
                    "number": 17,
                    "text": "Nítorí-èyí bẹ̀rẹ̀síí ṣe pẹ̀lú agbára rẹ kí o sì pe àwọn òṣìṣẹ́ olódodo wá sínú ọgbà ajarà mi, kí á lè pẹ̀ka rẹ̀ fún ìgbà ìkẹhìn."
                },
                {
                    "number": 18,
                    "text": "Àti pé níwọ̀nbí wọn bá ti ronúpìwàdà tí wọ́n sì gba ẹ̀kúnrẹ́rẹ́ ìhìnrere mi, tí a sì yà wọ́n sí mímọ́, èmi yíò dá ọwọ́ mi dúró ní ìdájọ́."
                },
                {
                    "number": 19,
                    "text": "Nítorí-èyí, jáde lọ, ní kíkígbe pẹ̀lú ohùn rara, wipe: Ìjọba ọ̀run kù sí dẹ̀dẹ̀; ní kíkígbe: Hosannà! Ìbùkún ni fún orúkọ Ọlọ́run tí Ó ga Jùlọ."
                },
                {
                    "number": 20,
                    "text": "Jáde lọ ní ṣíṣe ìrìbọmi pẹ̀lú omi, ní títún ọ̀na ṣe ní iwájú mi nítorí àkókò bíbọ̀ mi;"
                },
                {
                    "number": 21,
                    "text": "Nítorí àkókò náà kù sí dẹ̀dẹ̀; ọjọ́ náà tàbí wákàtí náà ẹnìkan kò mọ̀; ṣùgbọ́n dájúdájú yíò dé."
                },
                {
                    "number": 22,
                    "text": "Àti pé ẹnikẹ́ni tí ó bá gba àwọn nkan wọ̀nyí gbà èmi; àti pé a ó kó wọn jọ sí ọ̀dọ̀ mi ní ayé yìí àti ní ayérayé."
                },
                {
                    "number": 23,
                    "text": "Àti lẹ́ẹ̀kansíi, yíò sì ṣe pé lórí iye àwọn tí ìwọ bá ṣe ìrìbọmi fún pẹ̀lú omi, ìwọ yíò gbé ọwọ́ lé wọn, wọn yíò sì gba ẹ̀bùn Ẹmí Mímọ́, wọn yíò sì máa wo ọ̀nà fún àwọn àmì bíbọ̀ mi, wọn yíò sì mọ̀ mí."
                },
                {
                    "number": 24,
                    "text": "Kíyèsíi, èmi nbọ̀ kánkán. Àní bẹ́ẹ̀ni. Amín."
                }
            ]
        },
        "/study/scriptures/dc-testament/dc/40": {
            "uri": "/study/scriptures/dc-testament/dc/40",
            "title": "Ẹ̀kọ́ àti àwọn Májẹ̀mú 40",
            "data_type": "chapter",
            "chapter_name": "Ìpín 40",
            "chapter_summary": [
                "1–3, Ìbẹ̀rù inúnibíni àti àwọn àníyàn ayé ní ó ńfa ìkọ̀sílẹ̀ ìhìnrere."
            ],
            "verses": [
                {
                    "number": 1,
                    "text": "Kíyèsíi, lõtọ́, ni mo wí fún yín, pé ọkàn ìránṣẹ́ mi James Covel ti yẹ níwájú mi, nítorí òun ti dá májẹ̀mú pẹ̀lú mi pe òun yíò gbọ́ ọ̀rọ̀ mi."
                },
                {
                    "number": 2,
                    "text": "Àti pé òun gba ọ̀rọ̀ náà pẹ̀lú inú dídùn, ṣùgbọ́n lójúkanáà Sátánì dán an wò; àti pé ìbẹ̀rù inúnibíni àti àwọn àníyàn ayé mú kí òun kọ ọ̀rọ̀ náà sílẹ̀."
                },
                {
                    "number": 3,
                    "text": "Nítorí-èyí òun da májẹ̀mú mi kọjá, ó sì jẹ́ ti èmi láti ṣe si i bí ó bá ṣe tọ́ ní ojú mi. Amin."
                }
            ]
        },
        "/study/scriptures/dc-testament/dc/41": {
            "uri": "/study/scriptures/dc-testament/dc/41",
            "title": "Ẹ̀kọ́ àti àwọn Májẹ̀mú 41",
            "data_type": "chapter",
            "chapter_name": "Ìpín 41",
            "chapter_summary": [
                "1–3, Àwọn alàgbà yíò ṣe àkóso Ìjọ pẹ̀lú ẹ̀mí ìfihàn; 4–6, Àwọn ọmọ ẹ̀hìn tòótọ́ yíò gbà wọn yíò sì pa òfin Olúwa mọ́; 7–12, Edward Partridge ni a dárúkọ gẹgẹ́bí bíṣọ́pù kan fún ìjọ."
            ],
            "verses": [
                {
                    "number": 1,
                    "text": "Ẹ fetísílẹ̀ kí ẹ sì gbọ́, Áà ẹ̀yin ènìyàn mi, ni Olúwa àti Ọlọ́run yín wí, ẹ̀yin tí èmi ní inú dídùn sí láti bùkún fún pẹ̀lú èyí tí ó tóbi jùlọ nínú gbogbo àwọn ìbùkún, ẹ̀yin tí ẹ gbọ́ mi; àti ẹ̀yin tí ẹ kò gbọ́ mi ni èmi yíò fi bú, tí ẹ ti jẹ́wọ́ orúkọ mi, pẹ̀lú èyítí ó wúwo jùlọ nínú gbogbo àwọn ìfibú."
                },
                {
                    "number": 2,
                    "text": "Ẹ tẹ́tísílẹ̀, Áà ẹ̀yin alàgbà ìjọ mi tí mo ti pè, kíyèsíi èmi fi òfin kan fún yín, pé kí ẹ pe ara yín jọ pọ̀ láti fi ohùn ṣọ̀kan lórí ọ̀rọ̀ mi;"
                },
                {
                    "number": 3,
                    "text": "Àti nípa àdúrà ìgbàgbọ́ yín ẹ̀yin yíò gba òfin mi, kí ẹ̀yin ó lè mọ̀ bí ẹ ó ti ṣe àkóso ìjọ mi àti tí ẹ̀yin yíò fi ṣe ohun gbogbo ní yíyẹ́ níwajú mi."
                },
                {
                    "number": 4,
                    "text": "Èmi yíò sì jẹ́ alákoso yín nígbàtí èmi bá dé; àti kíyèsíi, èmi nbọ̀ kánkán, ẹ̀yin yíò sì ríi pé òfin mi jẹ́ pípa mọ́."
                },
                {
                    "number": 5,
                    "text": "Ẹnikẹ́ni tí ó bá gbà òfin mi tí ó sì ṣe é, òun kan náà ni ọmọ ẹ̀hìn mi; àti ẹnikẹ́ni tí ó bá sì wí pé òun gbà á tí kò sì ṣe é, òun kan náà kìí ṣe ọmọ ẹ̀hìn mi, a ó sì ta á nù lààrin yín;"
                },
                {
                    "number": 6,
                    "text": "Nítorí kò tọ́ pé kí a fi àwọn ohun tí ó jẹ́ ti àwọn ọmọ ìjọba fún àwọn wọ̃nnì tí kò yẹ, tàbí fún àwọn ajá, tàbí kí á ju àwọn pealì sí iwájù ẹlẹ́dẹ̀."
                },
                {
                    "number": 7,
                    "text": "Àti lẹ́ẹ̀kansíi, ó tọ́ pé kí ìránṣẹ́ mi Joseph Smith, Kekere, ní ilé kan tí yíò kọ́, níbití yíò má a gbé tí yíò sì ti máa túmọ̀."
                },
                {
                    "number": 8,
                    "text": "Àti lẹ́ẹ̀kansíi, ó tọ́ pé kí ìránṣẹ́ mi Sidney Rigdon ó gbé bí ó bá ṣe rí i pé ó dára, níwọ̀nbí òun bá ti pa àwọn òfin mi mọ́."
                },
                {
                    "number": 9,
                    "text": "Àti lẹ́ẹ̀kansíi, èmi ti pe ìránṣẹ́ mi Edward Partridge; èmi sì fi òfin kan fúnni, pé kí á yàn án pẹ̀lú ohùn ìjọ, kí á sì yàn án bíi bíṣọpù kan fún ìjọ, láti fi ọjà títà rẹ̀ sílẹ̀ kí òun lo gbogbo àkókò rẹ̀ fún ṣíṣe àwọn iṣẹ́ ìjọ;"
                },
                {
                    "number": 10,
                    "text": "Láti mójútó ohun gbogbo bí a ó ṣe yàn án fún un nínú àwọn òfin mi ní ọjọ́ tí èmi yíò bá fi wọ́n fúnni."
                },
                {
                    "number": 11,
                    "text": "Àti èyí nítorípé ọkàn rẹ̀ jẹ́ mímọ́ níwájú mi, nítorí òun dàbí Nathanaẹ́lì ìgbàanì, nínú ẹnití a kò rí ẹ̀tàn."
                },
                {
                    "number": 12,
                    "text": "Àwọn ọ̀rọ̀ wọ̀nyí ni a fi fún yín, wọ́n sì jẹ́ mímọ́ níwájú mi; nítorí-èyí, ẹ kíyèsára bí ẹ̀yin yíò ṣe mú wọn, nítorí àwọn ọ̀kàn yín yíò dáhùn fún wọn ní ọjọ́ ìdájọ́. Àní bẹ́ẹ̀ni. Amin."
                }
            ]
        },
        "/study/scriptures/dc-testament/dc/42": {
            "uri": "/study/scriptures/dc-testament/dc/42",
            "title": "Ẹ̀kọ́ àti àwọn Májẹ̀mú 42",
            "data_type": "chapter",
            "chapter_name": "Ìpín 42",
            "chapter_summary": [
                "1–10, Àwọn alàgbà ni a pè láti kede ìhìnrere, rì àwọn tí a yí lọ́kàn padà bọmi, àti láti kọ́ Ìjọ sókè; 11–12, A gbọ́dọ̀ pè wọ́n kí á sì yàn wọ́n àti kí wọ́n ó má a kọ́ni ní àwọn ìpilẹ̀sẹ̀ ẹ̀kọ́ ìhìnrere ti a rí nínú àwọn ìwé mímọ́; 13–17, Wọ́n yíò kọ́ni, wọn yíò sì sọtẹ́lẹ̀ nípa agbára Ẹ̀mí; 18–29, Àwọn Ẹni-Mímọ́ ni a pàṣẹ fún láti máse pànìyàn, jalè, purọ́, ṣe ìfẹ́kúfẹ̀ẹ́, ṣe panṣágà, tàbí sọ̀rọ̀ búburú lòdì sí àwọn ẹlòmíràn; 30–39, Àwọn òfin tí nṣe àkóso ọ̀rọ̀ yíya ohun ìnì sí mímọ́ ni a fi lélẹ̀; 40–42, Ìgbéraga àti ìmẹ́lẹ́ ni a dálẹ́bi 43–52, Àwọn aláìsàn ni a ó máa mú láradá nípasẹ̀ àmójútó àti nípa ìgbàgbọ́; 53–60, Àwọn ìwé mímọ́ ní wọ́n nṣe àkóso Ìjọ a sì níláti kéde wọn sí ayé; 61–69, Ibití Jérusálẹ́mù Titun yío wà àti àwọn ohun ìjìnlẹ̀ ti ìjọba náà ni a ó sọ di mímọ̀; 70–73, Àwọn ohun ìnì tí a ti yà sí mímọ́ ni a ó máa lò láti fi ṣe àtilẹ́hìn fún àwọn òṣìṣẹ́ ìjọ; 74–93, Àwọn òfin tí ó nṣe àkóso àgbéèrè síṣe, panṣágà, ìpanìyàn, olè jíjà, àti jíjẹ́wọ́ ẹ̀ṣẹ̀ ni a fi lélẹ̀."
            ],
            "verses": [
                {
                    "number": 1,
                    "text": "Ẹ fetísílẹ̀, Áà ẹ̀yin alàgbà ìjọ mi, ẹ̀yin tí ẹ ti kó ara yín jọ papọ̀ ní orúkọ mi, àní Jésù Krístì ọmọ Ọlọ́run alààyè, Olùgbàlà aráyé; níwọ̀nbí ẹ̀yin ṣe gbàgbọ́ nínú orúkọ mi tí ẹ sì pa àwọn òfin mi mọ́."
                },
                {
                    "number": 2,
                    "text": "Lẹ́ẹ̀kansíi mo wí fún yín, ẹ fetísílẹ̀ kí ẹ sì gbọ́ràn àti kí ẹ sì gba òfin èyítí èmi yíò fi fún yín gbọ́."
                },
                {
                    "number": 3,
                    "text": "Nítorí lõtọ́ ni mo wí, pé bí ẹ̀yin ṣe pé jọ pọ̀ ní ìbámu sí àṣẹ pẹ̀lú èyítí mo ti pàṣẹ fún yín, àti pé tí ẹ̀yin sì fi ohùn ṣọ̀kan nípa ohun kan yìí, àti tí ẹ sì ti béèrè lọ́wọ́ Bàbá ní orúkọ mi, àní bẹ́ẹ̀ni ẹ̀yin yíò rí gbà."
                },
                {
                    "number": 4,
                    "text": "Kíyèsíi, lõtọ́ ni mo wí fún yín, èmi fún yín ní òfin àkọ́kọ́ yìí, pé ẹ̀yin yíò jáde lọ ní orúkọ mi, ẹnìkọ̀ọ̀kan yín, àyàfi àwọn ìránṣẹ́ mi Joseph Smith, Kekeré, àti Sidney Rigdon."
                },
                {
                    "number": 5,
                    "text": "Mo sì fún wọn ní òfin kan pé wọ́n yío jade lọ fún àkókò díẹ̀, a ó sì fi fúnni nípa agbára Ẹ̀mí ìgbà tí wọn yíò padà."
                },
                {
                    "number": 6,
                    "text": "Ẹ̀yin yíò sì jade lọ nínú agbára Ẹ̀mí mi, ní wíwàásù ìhìnrere mi, ní méjì méjì, ní orúkọ mi, ní gbígbé ohùn yín sókè bií pẹ̀lú ìró fèrè, ní kíkéde ọ̀rọ̀ mi bíi ti àwọn ángẹ́lì Ọlọ́run."
                },
                {
                    "number": 7,
                    "text": "Ẹ̀yin yíò sì jade lọ ní ṣíṣe ìrìbọmi pẹ̀lú omi, nípa wíwí pé: Ẹ ronúpìwàdà, ẹ ronúpìwàdà, nitorí ìjọba ọ̀run kù sí dẹ̀dẹ̀."
                },
                {
                    "number": 8,
                    "text": "Àti láti ìhín yìí ẹ̀yin yíò jade lọ sí àwọn agbègbè ìhà ìwọ̀ oòrùn; àti níwọ̀nbí ẹ̀yin bá ti rí àwọn wọ̃nnì tí wọ́n yío gbà yín ẹ̀yin yíò kọ́ ìjọ mi ní àwọn agbègbè kọ̀ọ̀kan—"
                },
                {
                    "number": 9,
                    "text": "Títí tí àkókò náà yíò dé nígbàtí a ó fi hàn fún yín láti òkè wá, nígbàtí ìlú Jérúsálẹ́mù Titun yío di pípèsè, kí ẹ̀yin ó lè kó ara jọ ní ọ̀kan, pé kí ẹ̀yin lè jẹ́ ènìyàn mi èmi yíò sì jẹ́ Ọlọ́run yín."
                },
                {
                    "number": 10,
                    "text": "Ati lẹ́ẹ̀kansíi, mo wí fún yín, pé ìránṣẹ́ mi Edward Partridge yíò dúró ní ipò iṣẹ́ èyi tí èmi ti yàn ań sí. Yíò sì ṣe, pé bí òun bá rékọjá ẹlòmíràn ni a ó yàn dípò rẹ̀. Àní bẹ́ẹ̀ni. Amin."
                },
                {
                    "number": 11,
                    "text": "Lẹ́ẹ̀kansíi mo wí fún yín, pé a kì yíò fi fún ẹnikẹ́ni láti jade lọ láti wàásù ìhìnrere mi, tàbí láti kọ́ ìjọ mi, àfi bí a bá ṣe yàn án láti ọwọ́ ẹnití ó ní àṣẹ, tí ó sì jẹ́ mímọ̀ fún ìjọ pé ó ní àṣẹ àti pé òun náà ti jẹ́ yíyàn ní ọ̀nà tí ó tọ́ nípasẹ̀ àwọn olórí ìjọ."
                },
                {
                    "number": 12,
                    "text": "Àti lẹ́ẹ̀kansíi, àwọn alàgbà, àlùfáà àti àwọn olùkọ́ ìjọ yìí yíò máa kọ́ àwọn ìpilẹ̀sẹ̀ ẹ̀kọ́ ìhìnrere mi, èyítí wọ́n wà nínú Bíbélì àti Ìwé ti Mọ́mọ́nì, nínú èyí tí ẹ̀kúnrẹ́rẹ́ ìhìnrere wà."
                },
                {
                    "number": 13,
                    "text": "Wọn yíò sì kíyèsí àwọn májẹ̀mú àti àwọn ìlànà òfin ti ìjọ lati ṣe wọ́n, ìwọ̀nyìí ni yíò sì jẹ́ kíkọ́ni wọn, gẹ́gẹ́bí a ó ṣe darí wọn nípasẹ̀ Ẹ̀mí."
                },
                {
                    "number": 14,
                    "text": "Àti pé a ó fi Ẹ̀mí fún yín nípa àdúrà ìgbàgbọ́; àti bí ẹ̀yin kò bá sì gba Ẹ̀mí ẹ kì yíò kọ́ni."
                },
                {
                    "number": 15,
                    "text": "Àti pé gbogbo èyí ni ẹ̀yin yíò kíyèsí láti ṣe gẹ́gẹ́bí mo ti pàṣẹ nípa kíkọ́ni yín, títí tí ẹ̀kúnrẹ́rẹ́ àwọn ìwé mímọ́ mi yío fi jẹ́ fífúnni."
                },
                {
                    "number": 16,
                    "text": "Àti bí ẹ̀yin yíò ṣe gbé ohùn yín sókè nípa Olùtùnú, ẹ̀yin yíò sọ̀rọ̀ ẹ ó sì sọtẹ́lẹ̀ gẹ́gẹ́bí ó ṣe dára lójú mi;"
                },
                {
                    "number": 17,
                    "text": "Nítorí, kíyèsíi, Olùtùnú náà mọ ohun gbogbo, òun sì jẹ́rìí ti Bàbá àti ti Ọmọ."
                },
                {
                    "number": 18,
                    "text": "Àti nísisìyí, kíyèsíi, èmi sọ̀rọ̀ sí ìjọ náà. Ìwọ kò gbọdọ̀ pàniyàn; ẹnikẹ́ni tí ó bá sì pàniyàn kì yíò ní ìdáríjì ní ayé yìí, tàbí ní ayé tí ó nbọ̀."
                },
                {
                    "number": 19,
                    "text": "Àti lẹ́ẹ̀kansíi, mo wí, ìwọ kò gbọdọ̀ pànìyàn; ṣùgbọ́n ẹnití ó bá pànìyàn yíò kú."
                },
                {
                    "number": 20,
                    "text": "Ìwọ kò gbọdọ̀ jalè; ẹnití ó bá sì jalè tí kò sì ronúpìwàdà ni a ó lé jáde."
                },
                {
                    "number": 21,
                    "text": "Ìwọ kò gbọdọ̀ parọ́; ẹnití ó bá pa irọ́ tí òun kò sì ronúpìwàdà ni a ó lé jáde."
                },
                {
                    "number": 22,
                    "text": "Ìwọ gbọ́dọ̀ fẹ́ràn aya rẹ pẹ̀lú gbogbo ọkàn rẹ, ìwọ yíò sì fi ara mọ́ òun níkan láì sí ẹ̀lòmíràn."
                },
                {
                    "number": 23,
                    "text": "Àti ẹni tí ó bá sì wo òbìnrin kan láti ṣe ìfẹ́kúfẹ̀ẹ́ pẹ̀lú rẹ̀ ti sẹ́ ìgbàgbọ́, òun kò sì lè ní Ẹ̀mí; àti bí òun kò bá sì ronúpìwàdà òun ni a ó lé jáde."
                },
                {
                    "number": 24,
                    "text": "Ìwọ kò gbọdọ̀ ṣe panṣágà; ẹni tí ó bá sì ṣe panṣágà, tí kò sì ronúpìwàdà, ni a ó lé jáde."
                },
                {
                    "number": 25,
                    "text": "Ṣùgbọ́n ẹni tí ó bá ṣe panṣágà tí ó sì ronupìwàdà pẹ̀lú gbogbo ọkàn rẹ̀, àti tí òun sì kọ ọ́ sílẹ̀, tí kò sì ṣe é mọ́, ni ẹ̀yin yíò dáríjì;"
                },
                {
                    "number": 26,
                    "text": "Ṣùgbọ́n bí òun bá tún ṣe é lẹ́ẹ̀kansíi, a kì yíò dárí jì í, ṣùgbọ́n a ó lé e jáde."
                },
                {
                    "number": 27,
                    "text": "Ìwọ kò gbọdọ̀ sọ̀rọ̀ búburú nípa ẹnìkejì rẹ, tàbí kí o ṣe é ní ibi kan."
                },
                {
                    "number": 28,
                    "text": "Ìwọ mọ̀ pé àwọn òfin mi nípa àwọn ohun wọ̀nyí ni a fi fúnni nínú àwọn ìwé mímọ́ mi; ẹni tí ó bá ṣẹ̀ tí kò sì ronúpìwàdà ni a ó lé jáde."
                },
                {
                    "number": 29,
                    "text": "Bí ìwọ bá fẹ́ràn mi ìwọ yíò sìn mi ìwọ yíò sì pa àwọn òfin mi mọ́."
                },
                {
                    "number": 30,
                    "text": "Àti kíyèsíi, ìwọ yíò rantí àwọn aláìní, ìwọ yío sì yà lára àwọn ohun ìní rẹ sí mímọ́ fún àtilẹ́hìn wọn èyíinì tí ìwọ ní lati fi fúnwọn, pẹ̀lú májẹ̀mú kan àti ìwé èdídí kan èyí tí a kò le sẹ́."
                },
                {
                    "number": 31,
                    "text": "Àti níwọ̀nbí ẹ̀yin ṣe nfi lára ohun ìní yín fún àwọn aláìní, ẹ̀yin yíò ṣe é fún mi; a ó sì kó wọn wá síwájú bíṣọ́pù ìjọ mi àti àwọn olùdámọ̀ràn rẹ̀, méjì nínú àwọn alàgbà, tàbí àwọn àlùfáà gíga, irú ẹnití òun yío yàn tàbí tí òun ti yàn tí ó sì ti yà sọ́tọ̀ fún ìdí náà."
                },
                {
                    "number": 32,
                    "text": "Yíò sì ṣe, pé lẹ́hìn tí a bá kó wọn síwájú bíṣọpù ìjọ mi, àti lẹ́hìn tí òun bá ti gba àwọn ẹ̀rí wọ̀nyí nípa ìyàsímímọ́ àwọn ohun ìní ìjọ mi, pé a kò lè gba wọ́n padà kúrò lọ́wọ́ ìjọ, tí ó wà ní ìbámu sí àwọn àṣẹ mi, olukúlùkù ni a ó mú kí ó jíhìn fún mi, ìríjú kan lórí ohun ìní rẹ̀, tàbí èyi tí òun ti gbà nípa ìyàsímímọ́, iye tí ó bá pọ̀ tó fún ara rẹ̀ àti mọ̀lẹ́bí."
                },
                {
                    "number": 33,
                    "text": "Àti lẹ́ẹ̀kansíi, bí àwọn ohun ìní bá wà ní ọwọ́ ìjọ, tàbí àwọn ẹnikẹ́ni nínú rẹ̀ tí ó pọ̀ ju bí ó ti yẹ lọ fún àtilẹ́hìn wọn lẹ́hìn ìyàsímímọ́ àkọ́kọ́ yìí, èyí tí ó ṣẹ́kù lati yà sí mímọ́ fún bíṣọpù, a ó fi í pamọ́ lati tọ́jú àwọn tí wọn kò ní, láti àkókò dé àkókò, kí olúkúlùkù tí ó bá ṣe aláìní lè rí ìpèsè tí ó tó àti kí ó lè rí gbà ní ìbámu sí àìní rẹ̀."
                },
                {
                    "number": 34,
                    "text": "Nítorínáà, ìyókù náà ni a ó fi pamọ́ sínú ilé ìṣúra mi, láti ṣe ìtọ́jú àwọn tálákà ati aláìní, gẹ́gẹ́bí a ó ti yàn án lati ọwọ́ ìgbìmọ̀ gíga ìjọ, àti bíṣọpù àti ìgbìmọ̀ rẹ̀."
                },
                {
                    "number": 35,
                    "text": "Àti fún ìdí ríra àwọn ilẹ̀ fún ànfàní gbogbo ènìyàn ìjọ mi, àti fún kíkọ́ àwọn ilé ìjọ́sìn, àti fún kíkọ́ Jérúsálẹ́mù Titun náà èyí tí a ó fi hàn lẹ́hìnwá—"
                },
                {
                    "number": 36,
                    "text": "Pé kí á lè kó àwọn ènìyàn májẹ̀mú mi jọ sí ojú kan ní ọjọ́ náà nígbàtí èmi yíò dé sí tẹ́mpìlì mi. Àti pé èyí ni èmi ṣe fún ìgbàlà àwọn ènìyàn mi."
                },
                {
                    "number": 37,
                    "text": "Yíò sì ṣe, pé ẹni tí ó bá ṣẹ̀ àti tí òun kò sì ronúpìwàdà ni a ó lé jáde kúrò nínú ìjọ, òun kì yíò sì gbà á padà ohun náà èyítí ó ti yà sí mímọ́ fún àwọn tálákà ati aláìní nínú ìjọ mi, tàbí ní ọ̀nà míràn, fún èmi—"
                },
                {
                    "number": 38,
                    "text": "Nítorí níwọ̀nbí ẹ̀yin ti ṣe èyí sí ẹni tí ó kéré jùlọ nínú àwọn wọ̀nyí,ẹ̀yin ti ṣe é sí mi."
                },
                {
                    "number": 39,
                    "text": "Nítorí yíò sì ṣe, pé èyí tí èmi ti sọ láti ẹnu àwọn wòlíì mi yíò wá sí ìmúṣẹ; nítorí èmi yíò yà sí mímọ́ lára ọrọ̀ àwọn tí wọ́n ti gba ìhìnrere mi lààrin àwọn Kèfèrí fún tálákà nínú àwọn ènìyàn mi tí wọ́n jẹ́ ará ilé Isráẹ́lì."
                },
                {
                    "number": 40,
                    "text": "Àti lẹ́ẹ̀kansíi, ẹ̀yin kò gbọdọ̀ gbéraga nínú ọkàn yín; ẹ jẹ́kí àwọn gámẹ́ntì yín jẹ́ ọ̀bọ̀rọ́, kí ẹwà wọ́n sì jẹ́ ẹwà iṣẹ́ ọwọ́ tiyín;"
                },
                {
                    "number": 41,
                    "text": "Ẹ sì jẹ́ kí ohun gbogbo jẹ́ ṣíṣe ní mímọ́ níwájú mi."
                },
                {
                    "number": 42,
                    "text": "Ẹ̀yin kò gbọdọ̀ jẹ́ aláìníṣẹ́; nítorí ẹni tí o bá wà láì ṣiṣẹ́ kì yíò jẹ àkàrà tàbí wọ àwọn aṣọ òṣìṣẹ́."
                },
                {
                    "number": 43,
                    "text": "Àti pé ẹnikẹ́ni láàrin yín tí ó bá ṣe àìsàn, àti tí kò sì ní ìgbàgbọ́ lati rí ìmúláradá, ṣùgbọ́n tí ó gbagbọ́, ni a ó tọ́jú pẹ̀lú ìkẹ́, pẹ̀lú àwọn ewé àti ounjẹ tí kò le, àti èyíinì kìí ṣe láti ọwọ́ ọ̀tá kan."
                },
                {
                    "number": 44,
                    "text": "Àti àwọn alàgbà ìjọ, méjì tàbí jù bẹ́ẹ̀ lọ, ni a ó pè, wọn yíò sì gbàdúrà wọn yíò sì gbé ọwọ́ lé wọn ní orúkọ mi; bí wọ́n bá sì kú wọ́n yío kú nínú mi, àti bí wọ́n bá sì yè wọ́n yíò yè nínú mi."
                },
                {
                    "number": 45,
                    "text": "Ẹ̀yin yíò gbé papọ̀ nínú ìfẹ́, tó bẹ́ẹ̀ tí ẹ̀yin yíò sọkún nítorí àdánù àwọn wọ̃nnì tí wọ́n kú, àti pàápàá jùlọ nítorí àwọn wọ̃nnì tí wọn kò ní ìrètí àjínde ológo."
                },
                {
                    "number": 46,
                    "text": "Yíò sì ṣe pé àwọn wọ̃nnì tí wọ́n bá kú nínú mi kì yíò tọ́ ikú wò, nítorí yíò jẹ́ dídùn sí wọn."
                },
                {
                    "number": 47,
                    "text": "Àti àwọn wọ̃nnì tí wọn kò bá kú nínú mi, ègbé ni fún wọn, nítorí ikú wọn jẹ́ ìkorò."
                },
                {
                    "number": 48,
                    "text": "Àti lẹ́ẹ̀kansíi, yíò sì ṣe pé ẹni tí ó bá ní ìgbàgbọ́ nínú mi lati di wíwòsàn, àti tí a kò sì yàn fún ikú, yíò di wíwòsàn."
                },
                {
                    "number": 49,
                    "text": "Ẹni tí ó bá ní ìgbàgbọ́ lati ríran yíò ríran."
                },
                {
                    "number": 50,
                    "text": "Ẹni tí ó bá ní ìgbàgbọ́ lati gbọ́ràn yíò gbọ́ràn."
                },
                {
                    "number": 51,
                    "text": "Arọ tí ó bá ní ìgbàgbọ́ lati fò dìde yíò fò dìde."
                },
                {
                    "number": 52,
                    "text": "Àti àwọn tí wọn kò ní ìgbàgbọ́ láti ṣe àwọn nkan wọ̀nyí, ṣùgbọ́n tí wọ́n gbàgbọ́ nínú mi, wọ́n ní agbára láti di ọmọ mi; àti níwọ̀nbí wọn kò bá sì ré àwọn òfin mi kọjá ẹ̀yin yíò gbé àwọn àìlera wọn."
                },
                {
                    "number": 53,
                    "text": "Ìwọ yíò dúró sí ààyè iṣẹ́ ìríjú rẹ."
                },
                {
                    "number": 54,
                    "text": "Ìwọ kò gbọdọ̀ mú aṣọ arákùnrin rẹ; ìwọ yío sanwó fún èyíinì tí ìwọ bá gbà lọ́wọ́ arákùnrin rẹ."
                },
                {
                    "number": 55,
                    "text": "Àti pé bí ìwọ bá gbà ju èyíinì tí ó yẹ fún àtìlẹ́hìn rẹ, ìwọ yío fií sílẹ̀ sí ilé ìsúra mi, kí ohun gbogbo lè jẹ́ ṣíṣe ní ìbámu sí èyíinì tí èmi ti sọ."
                },
                {
                    "number": 56,
                    "text": "Ìwọ yío béèrè, a ó sì fi àwọn ìwé mímọ́ mi fún ọ gẹ́gẹ́bí èmi ti yàn án, a ó sì pa wọ́n mọ́ ní àìléwu."
                },
                {
                    "number": 57,
                    "text": "Àti pé ó jẹ́ ànfààní pé kí ìwọ ó pa ẹnu rẹ mọ́ nípa wọn, kí ẹ má sì ṣe kọ́ wọn títí tí ẹ̀yin yíò fi gbà wọ́n ní ẹ̀kúnrẹ́rẹ́."
                },
                {
                    "number": 58,
                    "text": "Èmi sì fún yín ní òfin kan pé nígbànáà ni ẹ̀yin yíò fi wọ́n kọ́ gbogbo ènìyàn; nítorí a ó fi wọ́n kọ́ni sí gbogbo àwọn orílẹ̀-èdè, ìbátan, èdè àti ènìyàn."
                },
                {
                    "number": 59,
                    "text": "Ẹ̀yin yíò mú àwọn nkan tí ẹ̀yin ti gbà, èyí tí a fi fún yín nínú àwọn ìwé mímọ́ mi fún òfin kan, lati jẹ́ òfin mi fún àkóso ìjọ mi;"
                },
                {
                    "number": 60,
                    "text": "Àti pé ẹni tí ó bá ṣe gẹ́gẹ́bí àwọn nkan wọ̀nyí ni a ó gbàlà, àti ẹni tí kò bá sì ṣe wọ́n ni a ó dá lẹ́bi bí òun bá tẹ̀síwájú bẹ́ẹ̀."
                },
                {
                    "number": 61,
                    "text": "Bí ẹ̀yin bá béèrè, ẹ̀yin yíò gba ìfihàn lórí ìfihàn, ìmọ̀ lórí ìmọ̀, kí ẹ̀yin lè mọ àwọn ohun ìjìnlẹ̀ ati ti àlãfíà—èyí tí ó ńmú ayọ̀ wá, èyí tí ó ńmú ìyè ayérayé wá."
                },
                {
                    "number": 62,
                    "text": "Ẹ̀yin yíò béèrè, a ó sì fi hàn fún yín ní àkókò tí ó yẹ ní ojú mi ibi tí a ó kọ́ Jerúsalẹ́mù Titun sí."
                },
                {
                    "number": 63,
                    "text": "Sì kíyèsíi, yíò sì ṣe tí a ó rán àwọn ìránṣẹ́ mi jade lọ sí ìlà-oòrùn àti sí ìwọ̀ oòrùn, sí àríwá àti sí gúúsù."
                },
                {
                    "number": 64,
                    "text": "Àti àní nísisìyí, ẹ jẹ́ kí ẹni tí ó bá nlọ sí ìlà-oòrùn kí ó kọ́ àwọn tí a ó yí lọ́kàn padà lati sá lọ sí ìwọ̀-oòrùn, àti èyí nítorí èyíinì tí ó nbọ̀ wá sí ilẹ̀ ayé, àti ti àwọn ẹgbẹ́ ìkọ̀kọ̀."
                },
                {
                    "number": 65,
                    "text": "Kíyèsíi, ẹ̀yin yío fi ojú sí àwọn nkan wọ̀nyí, titóbi sì ni èrè yín yíò jẹ́; nítorí ẹ̀yin ni a fi fún láti mọ àwọn ohun ìjìnlẹ̀ ti ìjọba náà, ṣùgbọ́n sí gbogbo ayé a kò fí fúnni láti mọ̀ wọ́n."
                },
                {
                    "number": 66,
                    "text": "Ẹ̀yin yíò kíyèsí àwọn òfin èyítí ẹ̀yin ti gbà ẹ ó sì jẹ́ olõtọ́."
                },
                {
                    "number": 67,
                    "text": "Àti pé lẹ́hìn-èyí ẹ̀yin yíò gba àwọn májẹ̀mú ti ìjọ, irú èyí tí yíò tó láti fi ìdí yín múlẹ̀, ní ìhín àti ní Jérúsálẹ́mù Titun."
                },
                {
                    "number": 68,
                    "text": "Nítorínáà, ẹni tí kò bá ní ọgbọ́n, ẹ jẹ́ kí ó béèrè lọ́wọ́ mi, àti pé èmi yíò fún un lọ́pọ̀lọpọ̀ láì sí ìbáwí."
                },
                {
                    "number": 69,
                    "text": "Ẹ gbé ọkàn yín sókè kí ẹ sì yọ̀, nítorí fún yín ni ìjọba náà, tàbí ní ọ̀nà míràn, àwọn kọ́kọ́rọ́ ìjọ náà ni a ti fi fún yín. Àní bẹ́ẹ̀ni. Amin."
                },
                {
                    "number": 70,
                    "text": "Àwọn àlùfáà àti àwọn olùkọ́ni yíò ní àwọn iṣẹ́ ìríjú wọn, àní bíi àwọn ọmọ ìjọ."
                },
                {
                    "number": 71,
                    "text": "Àti àwọn alàgbà tàbí àwọn àlùfáà gíga tí a yàn láti ti bíṣọ́pù lẹ́hìn gẹ́gẹ́bí olùdámọ̀ràn nínú ohun gbogbo, níláti rí àtìlẹ́hìn gbà fún àwọn mọ̀lẹ́bí wọn lára ohun ìní èyí tí a ti yà sí mímọ́ fún bíṣọ́pù, fún ire àwọn aláìní, àti fún àwọn nkan míràn, gẹ́gẹ́bí a ṣe sọ tẹ́lẹ̀."
                },
                {
                    "number": 72,
                    "text": "Tàbí wọn yíò gba èrè tí ó tọ́ sí wọn fún gbogbo àwọn iṣẹ́ ìsìn wọn, bọ́yá bíi ìríjú kan tàbí bíbẹ́ẹ̀kọ́, bí wọ́n bá ṣe rò pé ó dára jùlọ tàbí bí àwọn olùdámọ̀ràn àti bísọ́pù bá ṣe pinnu."
                },
                {
                    "number": 73,
                    "text": "Àti bíṣọ́pù náà, bákannáà, yíò gba àtìlẹ́hìn rẹ̀, tàbí èrè tí ó bá tọ́ fún gbogbo àwọn iṣẹ́ ìsìn rẹ̀ nínú ìjọ."
                },
                {
                    "number": 74,
                    "text": "Kíyèsíi, lõtọ́ ni mo wí fún yín, pé ẹnikẹ́ni nínú yín, tí ó bá ti kọ ẹnìkejì wọn sílẹ̀ nítorí àgbéèrè, tàbí ní ọ̀nà míràn, bí wọ́n bá jẹ́rìí níwájú yín pẹ̀lú gbogbo irẹ̀lẹ̀ ọkàn pé bẹ́ẹ̀ ni ọ̀rọ̀ rí, ẹ̀yin kì yíò lé wọn jade lààrin yín."
                },
                {
                    "number": 75,
                    "text": "Ṣùgbọ́n bí ẹ̀yin bá ríi pé àwọn kan ti kọ àwọn ẹnìkejì wọn sílẹ̀ nítorí àgbéèrè, àti pé àwọn fúnra wọn ni arúfin, tí àwọn ẹnìkejì wọn sì wà láàyè, ẹ̀yin yíò sì lé wọn jade kúrò lààrin yín."
                },
                {
                    "number": 76,
                    "text": "Àti lẹ́ẹ̀kansíi, mo wí fún yín, pé kí ẹ kíyèsára kí ẹ sì sọ́ra, pẹ̀lú gbogbo ìwádìí, kí ẹ̀yin má baà gba irú ẹni bẹ́ẹ̀ sí ààrin yín bí wọ́n bá ti gbé ara wọn níyàwó;"
                },
                {
                    "number": 77,
                    "text": "Àti pé bí wọn kò bá tíì gbé ara wọn níyàwó, wọ́n yío ronúpìwàdà gbogbo ẹ̀ṣẹ̀ wọn tàbí ẹ̀yín kì yíó gbà wọ́n."
                },
                {
                    "number": 78,
                    "text": "Àti lẹ́ẹ̀kansíi, olúkúlùkù èniyàn tí ó bá jẹ́ ti ìjọ Krístì yìí, níláti kíyèsí láti pa gbogbo àwọn òfin àti àwọn májẹ̀mú ti ìjọ mọ́."
                },
                {
                    "number": 79,
                    "text": "Àti pé yíò sì ṣe, pé bí ẹnìkẹ́ni ní ààrin yín bá pànìyàn ẹ̀yin yíò sì fàá kalẹ̀ a ó sì ṣe sí i gẹ́gẹ́bí àwọn òfin ilẹ̀ náà; nítorí ẹ rántí pé òun kò ní ìdáríjì; àti pé wọn yíò fi ìdí rẹ̀ múlẹ̀ gẹ́gẹ́bí àwọn òfin ilẹ̀ náà."
                },
                {
                    "number": 80,
                    "text": "Àti bí ọkùnrin tàbí obìnrin kankan bá ṣe àgbéèrè, ẹni náà lọ́kùnrin tàbí lóbìnrin ni yíó jẹ́jọ́ níwájú àwọn alàgbà ìjọ méjì, tàbí jù bẹ́ẹ̀ lọ, a ó sì fi ìdí gbogbo ọ̀rọ̀ múlẹ̀ ní títako ọ̀kùnrin tàbí obìnrin náà nípasẹ̀ ẹlérìí méjì láti inú ìjọ, ati pé kìí ṣe láti ọ̀dọ̀ ọ̀tá; ṣùgbọ́n bí àwọn ẹlẹ́rìí náà bá pọ̀ ju méjì lọ ó dára jù."
                },
                {
                    "number": 81,
                    "text": "Ṣùgbọ́n ọkùnrin tàbí òbìnrin náà ni a ó dálẹ́bi láti ẹnu àwọn ẹlérìí méjì; àwọn alàgbà yíò sì gbé ẹjọ́ náà wá sí iwájú ìjọ, ìjọ̀ yíò sì gbé ọwọ́ wọn sókè láti tako ọ̀kùnrin tàbí òbìnrin náà, kí á lè ṣe sí wọn gẹ́gẹ́bí òfin Ọlọ́run."
                },
                {
                    "number": 82,
                    "text": "Àti pé bí ó bá ṣẽṣe, ó ṣe dandan kí bíṣọ́pù náà wà níbẹ̀ pẹ̀lú."
                },
                {
                    "number": 83,
                    "text": "Àti pé báyìí ni ẹ̀yin yíò ṣe ní gbogbo ẹjọ́ tí ó bá wá síwájú yín."
                },
                {
                    "number": 84,
                    "text": "Àti pé bí ọkùnrin kan tàbí obìnrin bá jalè, a ó fàá kalẹ̀ fún òfin ilẹ̀ náà."
                },
                {
                    "number": 85,
                    "text": "Ati pé bí ọkùnrin kan tàbí obìnrin bá jí ohun kan, a ó fàá kalẹ̀ fún òfin ilẹ̀ náà."
                },
                {
                    "number": 86,
                    "text": "Àti pé bí ọkùnrin kan tàbí obìnrin bá parọ́, a ó fàá kalẹ̀ fún òfin ilẹ̀ náà."
                },
                {
                    "number": 87,
                    "text": "Àti pé bí ọkùnrin kan tàbí obìnrin bá sì hùwà àìṣedẽdé kan, a ó fàá kalẹ̀ fún òfin, àní èyí tí ṣe ti Ọlọ́run."
                },
                {
                    "number": 88,
                    "text": "Àti pé bí arákùnrin tàbí arábìnrin rẹ bá ṣẹ̀ ọ́, ìwọ yíò sì fi sí ààrin ìwọ àti òun nìkan; àti pé bí òun bá sì jẹ́wọ́ ìwọ yíò báa làjà."
                },
                {
                    "number": 89,
                    "text": "Àti pé bí òun kò bá sì jẹ́wọ́ ìwọ yíò fá a kalẹ̀ fún ìjọ, kìí ṣe sí àwọn ọmọ ìjọ, ṣùgbọ́n sí àwọn alàgbà. A ó sì ṣe é nínú ìpàdé kan, àti èyíinì kìí ṣe níwájú gbogbo ayé."
                },
                {
                    "number": 90,
                    "text": "Àti bí arákùnrin tàbí arábìnrin rẹ bá sì ṣẹ ọ̀pọ̀lọpọ̀ ènìyàn, òun yíó jẹ́ bíbáwí níwájú ọ̀pọ̀lọpọ̀ ènìyàn."
                },
                {
                    "number": 91,
                    "text": "Àti bí ẹnikẹ́ni bá ṣẹ̀ ní gbangba, òun yíó jẹ́ bíbáwí ní gbangba, kí ojú kí ó lè tì í. Bí òun kò bá sì jẹ́wọ́, a ó fàá kalẹ̀ fún òfin Ọlọ́run."
                },
                {
                    "number": 92,
                    "text": "Bí ẹnìkẹ́ni bá ṣẹ̀ ní ìkọ̀kọ̀, òun yíó jẹ́ bíbáwí ní ìkọ̀kọ̀, kí òun lè ní ànfààní láti jẹ́wọ́ ní ìkọ̀kọ̀ fún ẹni náà tí òun ṣẹ̀, àti fún Ọlọ́run, kí ìjọ Ọlọ́run má baà sọ̀rọ̀ ẹ̀gàn nípa rẹ̀."
                },
                {
                    "number": 93,
                    "text": "Àti bayìí ni ẹ̀yin yío ṣe nínú ohun gbogbo."
                }
            ]
        }
    }
}