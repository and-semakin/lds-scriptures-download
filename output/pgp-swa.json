{
    "title": "Lulu ya Thamani Kuu",
    "uri": "/study/scriptures/pgp",
    "structure": [
        {
            "type": "content",
            "title": "Ukurasa wa jina",
            "uri": "/study/scriptures/pgp/title-page"
        },
        {
            "type": "content",
            "title": "Utangulizi",
            "uri": "/study/scriptures/pgp/introduction"
        },
        {
            "type": "section",
            "title": "Musa",
            "entries": [
                {
                    "type": "content",
                    "title": "Musa 1",
                    "uri": "/study/scriptures/pgp/moses/1"
                },
                {
                    "type": "content",
                    "title": "Musa 2",
                    "uri": "/study/scriptures/pgp/moses/2"
                },
                {
                    "type": "content",
                    "title": "Musa 3",
                    "uri": "/study/scriptures/pgp/moses/3"
                },
                {
                    "type": "content",
                    "title": "Musa 4",
                    "uri": "/study/scriptures/pgp/moses/4"
                },
                {
                    "type": "content",
                    "title": "Musa 5",
                    "uri": "/study/scriptures/pgp/moses/5"
                },
                {
                    "type": "content",
                    "title": "Musa 6",
                    "uri": "/study/scriptures/pgp/moses/6"
                },
                {
                    "type": "content",
                    "title": "Musa 7",
                    "uri": "/study/scriptures/pgp/moses/7"
                },
                {
                    "type": "content",
                    "title": "Musa 8",
                    "uri": "/study/scriptures/pgp/moses/8"
                }
            ]
        },
        {
            "type": "section",
            "title": "Ibrahimu",
            "entries": [
                {
                    "type": "content",
                    "title": "Ibrahimu 1",
                    "uri": "/study/scriptures/pgp/abr/1"
                },
                {
                    "type": "content",
                    "title": "Ibrahimu 2",
                    "uri": "/study/scriptures/pgp/abr/2"
                },
                {
                    "type": "content",
                    "title": "Ibrahimu 3",
                    "uri": "/study/scriptures/pgp/abr/3"
                },
                {
                    "type": "content",
                    "title": "Ibrahimu 4",
                    "uri": "/study/scriptures/pgp/abr/4"
                },
                {
                    "type": "content",
                    "title": "Ibrahimu 5",
                    "uri": "/study/scriptures/pgp/abr/5"
                },
                {
                    "type": "content",
                    "title": "Nakala Halisi&nbsp;1",
                    "uri": "/study/scriptures/pgp/abr/fac-1"
                },
                {
                    "type": "content",
                    "title": "Nakala Halisi&nbsp;2",
                    "uri": "/study/scriptures/pgp/abr/fac-2"
                },
                {
                    "type": "content",
                    "title": "Nakala Halisi&nbsp;3",
                    "uri": "/study/scriptures/pgp/abr/fac-3"
                }
            ]
        },
        {
            "type": "content",
            "title": "Joseph Smith—Mathayo",
            "uri": "/study/scriptures/pgp/js-m/1"
        },
        {
            "type": "content",
            "title": "Joseph Smith—Historia ya",
            "uri": "/study/scriptures/pgp/js-h/1"
        },
        {
            "type": "content",
            "title": "Makala ya Imani",
            "uri": "/study/scriptures/pgp/a-of-f/1"
        }
    ],
    "contents": {
        "/study/scriptures/pgp/title-page": {
            "uri": "/study/scriptures/pgp/title-page",
            "title": "Ukurasa wa jina",
            "data_type": "chapter",
            "book_title": "Lulu ya Thamani Kuu",
            "subtitle": [
                "Ni Uteuzi kutoka Kwenye Mafunuo, Tafsiri, na Masimulizi ya Joseph Smith, Nabii wa Kwanza, Mwonaji, na Mfunuzi kwa Kanisa la Yesu Kristo la Watakatifu wa Siku za Mwisho"
            ],
            "text": [
                "Kimechapishwa na Kanisa la Yesu Kristo la Watakatifu wa Siku za Mwisho",
                "Salt Lake City, Utah, USA",
                "© 2005 na Intellectual Reserve, Inc.",
                "Haki Zote Zimehifadhiwa",
                "Imechapishwa Amerika 10/2005",
                "19962005",
                "Translation of the Book of Mormon, Doctrine and Covenants, and Pearl of Great Price",
                "Swahili"
            ]
        },
        "/study/scriptures/pgp/introduction": {
            "uri": "/study/scriptures/pgp/introduction",
            "title": "Utangulizi",
            "data_type": "chapter",
            "book_title": "Utangulizi",
            "text": [
                "Lulu ya Thamani Kuu ni uteuzi wa mambo muhimu yanayogusa vipengele muhimu vya imani na mafundisho ya Kanisa la Yesu Kristo la Watakatifu wa Siku za Mwisho. Vipengele hivi vilitolewa na Nabii Joseph Smith na vilichapishwa katika magazeti ya Kanisa katika siku za uhai wake.",
                "Mkusanyiko wa kwanza wa maandiko yaliyokuwa na kichwa cha Lulu ya Thamani Kuu yalitengenezwa mwaka 1851 na Mzee Franklin D. Richards, wakati huo akiwa mshiriki wa Baraza la Kumi na Wawili na Rais wa Misheni ya Uingereza. Madhumuni ya makala hayo ilikuwa ni kuziweka tayari zaidi kiupatikanaji baadhi ya kanuni muhimu ambazo usambazaji wake ulikuwa mdogo katika wakati wa Joseph Smith. Kwa vile idadi ya waumini wa Kanisa ilikuwa imeongezeka kote Ulaya na Amerika, palikuwa na ulazima wa kuzifanya makala hizo kuweza kupatikana. Lulu ya Thamani Kuu ilipata matumizi makubwa sana na hatimaye ikawa kitabu cha maandiko maitakatifu cha Kanisa kwa kauli ya Urais wa Kwanza na mkutano mkuu uliofanyika Mjini Salt Lake tarehe 10 Oktoba 1880.",
                "Mapitio kadhaa yamekwisha fanyika katika yale yaliyomo kadiri ya mahitaji ya Kanisa yalivyohitaji. Katika mwaka 1878 sehemu za Kitabu cha Musa ambazo hazikuwepo katika toleo la kwanza ziliongezwa. Katika mwaka 1902 sehemu fulani za Lulu ya Thamani Kuu ambazo pia zilikuwa zimerudiwa kuchapishwa katika Mafundisho na Maagano ziliondolewa. Mpangilio wa kuwa katika mlango na mistari, pamoja na dondoo za marejeo, vilifanywa katika mwaka 1902. Chapisho la kwanza katika kurasa yenye safu mbili, pamoja na faharasa, ilifanyika mwaka 1921. Hakuna mabadiliko mengine yaliyofanywa hadi Aprili 1976, wakati vitu viwili vya ufunuo vilipoongezwa. Katika mwaka 1979 vitu hivyo viwili viliondolewa kutoka kwenye Lulu ya Thamani Kuu na kuwekwa katika Mafundisho na Maagano, ambayo sasa yanaonekana kama sehemu ya 137 na 138. Katika toleo la sasa mabadiliko fulani yamefanywa na kanisa ili kuyaweka maandiko katika maafikiano na maandiko ya awali.",
                "Ufuatao ni utangulizi mfupi kwa yaliyomo kwa sasa:",
                "Teuzi kutoka katika Kitabu cha Musa. Kiziduo kutoka kitabu cha Mwanzo cha tafsiri ya Joseph Smith ya Biblia, ambayo aliianza Juni 1830 (History of the Church [Historia ya Kanisa], 1:98–101, 131–139).",
                "Kitabu cha Ibrahimu. Tafsiri kutoka kwenye papiri za Kimisri ambazo zilifika mikononi mwa Joseph Smith katika mwaka 1835, zilizokuwa na maandishi ya patriaki Ibrahimu. Tafsiri ilichapwa kwa mfululizo katika Times and Seasons kuanzia tarehe 1 Machi 1842, huko Nauvoo, Illinois, (History of the Church, 4:519–534).",
                "Joseph Smith—Mathayo. Kiziduo kutoka ushuhuda wa Mathayo katika tafsiri ya Joseph Smith ya Biblia (tazama Mafundisho na Maagano 45:60–61 kwa ajili ya amri takatifu ya kuanza tafsiri ya Agano Jipya).",
                "Joseph Smith—Historia ya. Dondoo kutoka ushuhuda na historia rasmi ya Joseph Smith, ambayo aliiandika katika mwaka 1838 na ambayo ilichapishwa mfululizo katika Times and Seasons katika Nauvoo, Illinois, kuanzia tarehe 15 Machi 1842 (History of the Church, 1:1–44).",
                "Makala ya Imani ya Kanisa la Yesu Kristo la Watakatifu wa Siku za Mwisho. Maelezo yaliyotolewa na Joseph Smith na kuchapishwa katika Times and Seasons tarehe 1 Machi 1842, yaliyoambatana na historia fupi ya Kanisa ambayo kwa umaarufu yalijulikana kama Barua ya Wentworth (History of the Church, 4:535–541)."
            ]
        },
        "/study/scriptures/pgp/moses/1": {
            "uri": "/study/scriptures/pgp/moses/1",
            "title": "Musa 1",
            "data_type": "chapter",
            "chapter_name": "Mlango wa 1",
            "chapter_summary": [
                "Mungu anajidhihirisha kwa Musa—Musa anageuzwa sura—Anakabiliana ana kwa ana na Shetani—Musa anaona dunia nyingi zenye kukaliwa na watu—Dunia zisizo na idadi ziliumbwa na Mwana—Kazi na utukufu wa Mungu ni kuleta maisha katika mwili usio kufa na uzima wa milele wa mwanadamu."
            ],
            "book_title": "Teuzi kutoka Kitabu cha Musa",
            "subtitle": [
                "(Juni 1830)"
            ],
            "verses": [
                {
                    "number": 1,
                    "text": "Maneno ya Mungu, ambayo aliyaongea kwa Musa wakati Musa alipokuwa amenyakuliwa juu katika Mlima mrefu sana,"
                },
                {
                    "number": 2,
                    "text": "Naye akamwona Mungu uso kwa uso, na akaongea naye, na utukufu wa Mungu ukawa juu ya Musa; kwa hiyo Musa aliweza kustahimili uwepo wake."
                },
                {
                    "number": 3,
                    "text": "Na Mungu akamwambia Musa, akisema: Tazama, Mimi ndimi Bwana Mungu Mwenyezi, na Bila Mwisho ndilo jina langu; kwa maana Mimi sina mwanzo wa siku wala mwisho wa miaka; je, na hii siyo bila mwisho?"
                },
                {
                    "number": 4,
                    "text": "Na, tazama, wewe u mwanangu; kwa sababu hiyo angalia, nami nitakuonyesha wewe kazi za mikono yangu; lakini siyo zote, kwa maana kazi zangu hazina mwisho, na pia maneno yangu, kwa maana hayakomi."
                },
                {
                    "number": 5,
                    "text": "Kwa sababu hiyo, hakuna mwanadamu awezaye kuziona kazi zangu zote, isipokuwa ameuona utukufu wangu wote; na hakuna mtu awezaye kuuona utukufu wangu wote, na baadaye akabaki katika mwili duniani;"
                },
                {
                    "number": 6,
                    "text": "Na ninayo kazi kwa ajili yako, Musa, mwanangu; nawe u mfano wa Mwanangu wa Pekee; na Mwanangu wa Pekee ni Mwokozi, na atakuwa Mwokozi, kwa maana yeye amejaa neema na kweli; lakini hakuna Mungu zaidi yangu, na vitu vyote viko mbele zangu, kwani ninavijua vyote."
                },
                {
                    "number": 7,
                    "text": "Na sasa, tazama, jambo hili moja ninalionyesha kwako, Musa, mwanangu, kwa maana wewe uko ulimwenguni, na sasa ninalionyesha kwako."
                },
                {
                    "number": 8,
                    "text": "Na ikawa kwamba Musa akaangalia, na akauona ulimwengu ambao juu yake aliumbwa; na Musa akauona ulimwengu na miisho yake, na wanadamu wote waliopo, na ambao waliumbwa; alishangaa na kustajaabu mno juu ya hayo."
                },
                {
                    "number": 9,
                    "text": "Na uwepo wa Mungu ukatoweka mbele ya Musa, na kwamba utukufu wake haukuwa juu ya Musa; na Musa akaachwa pekee yake. Na vile alivyoachwa pekee yake, akaanguka chini."
                },
                {
                    "number": 10,
                    "text": "Na ikawa kwamba masaa mengi yalipita kabla ya Musa kurudiwa tena na nguvu zake za kiasili kama mwanadamu; naye alijisemea: Sasa, kwa jinsi hii ninajua kwamba mwanadamu si kitu, kitu ambacho sikukidhania."
                },
                {
                    "number": 11,
                    "text": "Lakini sasa macho yangu yenyewe yamemwona Mungu; lakini siyo kwa macho yangu ya asili, bali kwa macho yangu ya kiroho, kwa maana macho yangu ya asili hayangeweza kumwona; kwani ningelinyauka na kufa mbele zake; lakini utukufu wake ulikuwa juu yangu; nami nikauona uso wake, kwa kuwa nilibadilishwa mbele zake."
                },
                {
                    "number": 12,
                    "text": "Na ikawa kwamba wakati Musa aliposema maneno haya, tazama, Shetani akaja kumjaribu, akisema: Musa, mwana wa mtu, niabudu mimi."
                },
                {
                    "number": 13,
                    "text": "Na ikawa kwamba Musa akamtazama Shetani na akasema: Wewe ni nani? Kwa maana tazama, mimi ni mwana wa Mungu, katika mfano wa Mwanawe wa Pekee; na u wapi utukufu wako, hata nipate kukuabudu?"
                },
                {
                    "number": 14,
                    "text": "Kwani tazama, sikuweza kumwangalia Mungu, isipokuwa utukufu wake ulipokuwa juu yangu, nami nikabadilishwa mbele zake. Lakini ninaweza kukuangalia wewe katika hali ya kiasili ya mwanadamu. Je, hakika si ndivyo ilivyo?"
                },
                {
                    "number": 15,
                    "text": "Na libarikiwe jina la Mungu wangu, kwa maana Roho wake hajajiondoa kwangu moja kwa moja, au vinginevyo utukufu wako u wapi, kwa maana ni giza kwangu? Nami ninaweza kuwatofautisha kati yako wewe na Mungu; kwa maana Mungu aliniambia: Mwabudu Mungu, kwa maana ni yeye pekee utakayemtumikia."
                },
                {
                    "number": 16,
                    "text": "Nenda zako, Shetani; usinidanganye; kwa maana Mungu aliniambia: Wewe ni mfano wa Mwanangu wa Pekee."
                },
                {
                    "number": 17,
                    "text": "Naye pia alinipa amri wakati aliponiita kutoka kichaka kilichokuwa kinaungua, akisema: Mlingane Mungu katika jina la Mwanangu wa Pekee, na kuniabudu Mimi."
                },
                {
                    "number": 18,
                    "text": "Na tena Musa akasema: Sitaacha kumlingia Mungu, ninayo mambo mengine ya kumwuliza: kwa maana utukufu wake ulikuwa juu yangu, kwa sababu hiyo ninaweza kuwatofautisha kati yake yeye na wewe. Ondoka hapa, Shetani."
                },
                {
                    "number": 19,
                    "text": "Na sasa, Musa alipokwisha kusema maneno haya, Shetani akalia kwa sauti kubwa, na kujitapa juu ya nchi, na kuamuru, akisema: Mimi ndiye Mwana wa Pekee, niabudu mimi."
                },
                {
                    "number": 20,
                    "text": "Na ikawa kwamba Musa akaanza kuogopa kupita kiasi; na mara alipoanza kuogopa, akaona machungu ya jahanamu. Hata hivyo, akamlingana Mungu, naye akapokea nguvu, naye akaamuru, akisema: Ondoka kwangu, Shetani, kwa maana ni Mungu huyu mmoja tu nitakayemwabudu, ambaye ndiye Mungu wa utukufu."
                },
                {
                    "number": 21,
                    "text": "Na sasa Shetani akaanza kutetemeka, na nchi kutingishika; na Musa akapata nguvu, na kulilingania jina la Mungu, akisema: Katika jina la Mwana wa Pekee, ondoka, Shetani."
                },
                {
                    "number": 22,
                    "text": "Na ikawa kwamba Shetani akalia kwa sauti kubwa, kwa kuomboleza, na huzuni, na kusaga meno; na akaondoka mahali hapo, hata kutoka uwepo wa Musa, kwamba hakumwona."
                },
                {
                    "number": 23,
                    "text": "Na sasa juu ya jambo hili Musa analishuhudia; lakini kwa sababu ya uovu halijakuwepo miongoni mwa wanadamu."
                },
                {
                    "number": 24,
                    "text": "Na ikawa kwamba Shetani alipokuwa ameondoka katika uwepo wa Musa, kwamba Musa aliinua macho yake mbinguni, akiwa amejaa Roho Mtakatifu, ambaye huwashuhudia Baba na Mwana;"
                },
                {
                    "number": 25,
                    "text": "Na akalilingania jina la Mungu, akauona utukufu wake tena, kwa maana ulikuwa juu yake; na akasikia sauti, ikisema: Heri wewe, Musa, kwa maana Mimi, Mwenyezi, nimekuchagua wewe, nawe utafanywa kuwa mwenye nguvu kushinda maji mengi; kwa maana yatatii amri yako kama vile, wewe ndiye Mungu."
                },
                {
                    "number": 26,
                    "text": "Na lo, Mimi nipo pamoja nawe, hata mwisho wa siku zako; kwa maana wewe utawakomboa watu wangu kutoka utumwani, hata Israeli mteule wangu."
                },
                {
                    "number": 27,
                    "text": "Na ikawa kwamba, wakati sauti ikiwa bado inaongea, Musa alitupa macho yake na akaiona dunia, ndiyo, hata dunia yote; na hakuna sehemu yake yoyote ambayo hakuiona, akiitambua kwa uweza wa Roho wa Mungu."
                },
                {
                    "number": 28,
                    "text": "Naye pia aliwaona wakazi wake, na hapakuwa na nafasi ambayo hakuiona; na alizitambua kwa uweza wa Roho wa Mungu; na idadi yao ilikuwa kubwa, hata isiyohesabika kama vile mchanga juu ya pwani ya bahari."
                },
                {
                    "number": 29,
                    "text": "Naye aliona nchi nyingi; na kila nchi iliitwa dunia, nako kulikuwapo na wakazi juu ya uso wake."
                },
                {
                    "number": 30,
                    "text": "Na ikawa kwamba Musa akamlingana Mungu, akisema: Niambie, nakuomba, kwa nini mambo haya yako hivi, na kwa njia gani wewe uliyatengeneza?"
                },
                {
                    "number": 31,
                    "text": "Na tazama, utukufu wa Bwana ulikuwa juu ya Musa, na hivyo Musa alisimama katika uwepo wa Mungu, na kuzungumza naye uso kwa uso. Na Bwana Mungu akamwambia Musa: Kwa madhumuni yangu Mimi mwenyewe nimeyatengeneza mambo haya. Hii ndiyo hekima nayo yabaki kwangu."
                },
                {
                    "number": 32,
                    "text": "Na kwa neno la uweza wangu, nimeviumba, ambaye ndiye Mwanangu wa Pekee, aliyejaa neema na kweli."
                },
                {
                    "number": 33,
                    "text": "Na dunia zisizo na idadi nimeziumba; na pia nimeziumba kwa madhumuni yangu mwenyewe; na kwa njia ya Mwana nimeziumba, ambaye ndiye Mwanangu wa Pekee."
                },
                {
                    "number": 34,
                    "text": "Na mwanadamu wa kwanza kwa wanadamu wote nikamwita Adamu, ambalo ni wengi."
                },
                {
                    "number": 35,
                    "text": "Lakini ni maelezo ya dunia hii tu, na wakazi wake, ndiyo nikupayo. Kwa maana tazama, ziko dunia nyingi ambazo zimepita kwa neno la uweza wangu. Na ziko nyingi ambazo sasa zinasimama, na kwa mwanadamu hazihesabiki; lakini vitu vyote vinahesabika kwangu, kwa kuwa ni vyangu nami navijua."
                },
                {
                    "number": 36,
                    "text": "Na ikawa kwamba Musa akamwambia Bwana, akisema: Umrehemu mtumishi wako, Ee Mungu, na uniambie juu ya dunia hii, na wakazi wake, na pia mbingu, na ndipo mtumishi wako ataridhika."
                },
                {
                    "number": 37,
                    "text": "Na Bwana Mungu akasema kwa Musa, akisema: Mbingu hizi, ziko nyingi, nazo haziwezi kuhesabika kwa mwanadamu; lakini zinahesabika kwangu, kwa kuwa ni zangu."
                },
                {
                    "number": 38,
                    "text": "Na kama vile dunia moja itakavyopita, na mbingu zake na hivyo nyingine zitakuja; na hakuna mwisho wa kazi zangu, wala wa maneno yangu."
                },
                {
                    "number": 39,
                    "text": "Kwa maana tazama, hii ndiyo kazi yangu na utukufu wangu—kuleta kutokufa na uzima wa milele wa mwanadamu."
                },
                {
                    "number": 40,
                    "text": "Na sasa, Musa, mwanangu, nitakuambia juu ya dunia hii ambayo juu yake wewe umesimama; nawe utaandika mambo ambayo nitayasema."
                },
                {
                    "number": 41,
                    "text": "Na katika siku ambayo wanadamu watakapoyachukulia maneno yangu kuwa kazi bure na kuyaondoa mengi kutoka kwenye kitabu ambacho utakiandika, tazama, nitamwinua mwingine kama wewe; nayo yatasikika tena miongoni mwa wanadamu—miongoni mwa wengi kadiri watakavyoamini."
                },
                {
                    "number": 42,
                    "text": "(Maneno haya yalinenwa kwa Musa mlimani, mlima ambao jina lake halitajulikana miongoni mwa wanadamu. Na sasa yananenwa kwako. Usiyaonyeshe kwa yeyote isipokuwa wao waaminio. Hivyo ndivyo. Amina.)"
                }
            ]
        },
        "/study/scriptures/pgp/moses/2": {
            "uri": "/study/scriptures/pgp/moses/2",
            "title": "Musa 2",
            "data_type": "chapter",
            "chapter_name": "Mlango wa 2",
            "chapter_summary": [
                "Mungu huumba mbingu na dunia—Aina zote za uhai zinaumbwa—Mungu anamuumba mwanadamu na kumpa utawala juu ya vingine vyote."
            ],
            "subtitle": [
                "(Juni–Octoba 1830)"
            ],
            "verses": [
                {
                    "number": 1,
                    "text": "Na ikawa kwamba Bwana akamwambia Musa, akisema: Tazama, ninakufunulia wewe kuhusu mbingu hii, na dunia hii; andika maneno ninenayo. Mimi ni Mwanzo na Mwisho, Mungu Mwenyezi; kwa njia ya Mwanangu wa Pekee niliviumba vitu hivi; ndiyo, hapo mwanzo niliumba mbingu, na dunia ambayo juu yake wewe umesimama."
                },
                {
                    "number": 2,
                    "text": "Na dunia ilikuwa bila mpangilio, na tupu; nami nikafanya giza kuja juu ya uso wa vilindi; na Roho yangu ikazunguka zunguka juu ya uso wa maji; kwa maana Mimi ni Mungu."
                },
                {
                    "number": 3,
                    "text": "Na Mimi, Mungu, nikasema: Na uwepo mwanga; na mwanga ukawa."
                },
                {
                    "number": 4,
                    "text": "Na Mimi, Mungu, nikauona mwanga; na mwanga ukawa mwema. Na mimi, Mungu, nikaugawa mwanga na giza."
                },
                {
                    "number": 5,
                    "text": "Na Mimi, Mungu, nakauita mwanga Mchana; na giza, nikaliita Usiku; na hii nilifanya kwa njia ya neno la uweza wangu, na ikafanyika kama nilivyosema; na jioni na asubuhi ikawa siku ya kwanza."
                },
                {
                    "number": 6,
                    "text": "Na tena, Mimi, Mungu, nikasema: Na liwe anga katikati ya maji, na ikawa hivyo, hata kama nilivyosema; nami nikasema: Na likayatenge maji na maji; na ikawa hivyo."
                },
                {
                    "number": 7,
                    "text": "Na Mimi, Mungu, nikalifanya anga na kuyagawanya maji, ndiyo, maji mengi chini ya anga na maji yale yaliyo juu ya anga, na ikawa hivyo hata kama nilivyosema."
                },
                {
                    "number": 8,
                    "text": "Na Mimi, Mungu, nikaliita anga Mbingu; na jioni na asubuhi ikawa siku ya pili."
                },
                {
                    "number": 9,
                    "text": "Na Mimi, Mungu, nikasema: Na maji yaliyo chini ya mbingu na yakusanyike mahali pamoja, na ikawa hivyo; na Mimi, Mungu, nikasema: Na pawepo nchi kavu; na ikawa hivyo."
                },
                {
                    "number": 10,
                    "text": "Na Mimi, Mungu, nikapaita pale pakavu Nchi; na makusanyiko ya maji, nikayaita Bahari; na Mimi, Mungu, nikaona kwamba vitu vyote nilivyofanya kuwa ni vyema."
                },
                {
                    "number": 11,
                    "text": "Na Mimi, Mungu, nikasema: Nchi na itoe majani, mche utoao mbegu, na mti wa matunda uzaao matunda, kwa jinsi yake, na mti uzaao matunda, ambao mbegu yake iwe ndani yake, juu ya nchi, na ikawa hivyo hata kama nilivyosema."
                },
                {
                    "number": 12,
                    "text": "Na nchi ikatoa majani, kila mche utoao mbegu kwa jinsi yake, na mti uzaao matunda, ambao mbegu zake zimo ndani yake, kwa jinsi yake; na Mimi, Mungu, nikaona kwamba vitu vyote nilivyovifanya vilikuwa vyema;"
                },
                {
                    "number": 13,
                    "text": "Na jioni na asubuhi ikawa siku ya tatu."
                },
                {
                    "number": 14,
                    "text": "Na Mimi, Mungu, nikasema: Na iwe mianga katika anga la mbingu, ili itenge kati ya mchana na usiku, nayo iwe ndiyo dalili, na kwa majira, na kwa siku, na kwa miaka;"
                },
                {
                    "number": 15,
                    "text": "Na iwe ndiyo mianga katika anga la mbingu itie mwanga juu ya dunia; na ikawa hivyo."
                },
                {
                    "number": 16,
                    "text": "Na Mimi, Mungu, nikaifanya mianga miwili mikuu; ule mwanga mkubwa zaidi utawale mchana, na ule mwanga mdogo zaidi utawale usiku, na ule mwanga mkubwa ulikuwa ndiyo jua, na ule mwanga mdogo ndiyo mwezi; na nyota nazo pia zilifanywa hata kulingana na neno langu."
                },
                {
                    "number": 17,
                    "text": "Na Mimi, Mungu, nikaziweka katika anga la mbingu ili zitoe mwanga juu ya dunia."
                },
                {
                    "number": 18,
                    "text": "Na jua litawale mchana, na mwezi utawale usiku, na kugawanya mwanga na giza; na Mimi, Mungu, nikaona kwamba vitu vyote nilivyofanya kuwa ni vyema;"
                },
                {
                    "number": 19,
                    "text": "Na jioni na asubuhi ikawa siku ya nne."
                },
                {
                    "number": 20,
                    "text": "Na Mimi, Mungu, nikasema: Maji na yalete kwa wingi viumbe vitembeavyo ambavyo vina uhai, na ndege ambao wanaweza kuruka juu ya nchi katika anga lililo wazi la mbingu."
                },
                {
                    "number": 21,
                    "text": "Na Mimi, Mungu, nikaumba nyangumi wakubwa, na kila kiumbe chenye uhai kiendacho, ambacho maji yalikileta kwa wingi, kwa jinsi zao, na kila ndege mwenye mabawa kwa jinsi yake; na Mimi, Mungu, nikaona kwamba vitu vyote nilivyoviumba vilikuwa vyema."
                },
                {
                    "number": 22,
                    "text": "Na Mimi, Mungu, nikavibariki, nikisema: Zaeni, na mkaongezeke, na mkayajaze maji ya baharini; ndege na waongezeke katika nchi;"
                },
                {
                    "number": 23,
                    "text": "Na jioni na asubuhi ikawa siku ya tano."
                },
                {
                    "number": 24,
                    "text": "Na Mimi, Mungu, nikasema: Dunia na izae kiumbe hai kwa jinsi yake, wanyama wa kufugwa, na vitu vitambaavyo, nao wanyama wa mwituni wa dunia kwa jinsi zao, na ikawa hivyo;"
                },
                {
                    "number": 25,
                    "text": "Na Mimi, Mungu, nikafanya wanyama wa mwituni wa dunia kwa jinsi zao, na wanyama wa kufugwa kwa jinsi yao, na kila kitu kitambaacho juu ya dunia kwa jinsi yake; na Mimi, Mungu, nikaona kwamba vitu hivi vyote kuwa ni vyema."
                },
                {
                    "number": 26,
                    "text": "Na Mimi, Mungu, nikamwambia Mwanangu wa Pekee, ambaye alikuwa nami tangu mwanzo: Na tufanye mtu kwa mfano wetu, kwa sura yetu; na ikawa hivyo. Na Mimi, Mungu, nikasema: Na watawale samaki wa baharini, na ndege wa angani, na wanyama wafugwao, na juu ya dunia yote, na kila kitu chenye kutambaa kitambaacho juu ya dunia."
                },
                {
                    "number": 27,
                    "text": "Na Mimi, Mungu, nikamuumba mtu kwa mfano wangu mwenyewe, kwa mfano wa Mwanangu wa Pekee nikamwumba; mwanamume na mwanamke nikawaumba."
                },
                {
                    "number": 28,
                    "text": "Na Mimi, Mungu, nikawabariki, na kuwaambia: Zaeni, na mkaongezeke, na mkaijaze dunia, na kuitiisha, na mkatawale samaki wa baharini, na ndege wa angani, na kila kiumbe chenye uhai kiendacho juu ya dunia."
                },
                {
                    "number": 29,
                    "text": "Na Mimi, Mungu, nikamwambia mwanadamu: Tazama, nimekupa kila mche utoao mbegu, ulio juu ya uso wa dunia yote, na kila mti ambao matunda yake yana mbegu; kwenu vitakuwa ndicho chakula chenu."
                },
                {
                    "number": 30,
                    "text": "Na kwa kila mnyama wa mwitu, na kila ndege wa angani, na kwa kila kitambaacho juu ya dunia, ambacho nimekipa uhai, kutatolewa kila mche safi kwa chakula; na ikawa hivyo, hata kama nilivyosema."
                },
                {
                    "number": 31,
                    "text": "Na Mimi, Mungu, nikaona vitu vyote nilivyovifanya, na tazama, vitu vyote nilivyovifanya vilikuwa vyema sana; na jioni na asubuhi ikawa siku ya sita."
                }
            ]
        },
        "/study/scriptures/pgp/moses/3": {
            "uri": "/study/scriptures/pgp/moses/3",
            "title": "Musa 3",
            "data_type": "chapter",
            "chapter_name": "Mlango wa 3",
            "chapter_summary": [
                "Mungu aliviumba vitu vyote kiroho kwanza kabla havijakuwepo kama ilivyo kawaida juu ya nchi—Alimuumba mwanaume, mwenye mwili wa kwanza, kuwepo juu ya nchi—Mwanamke ni msaidizi wa kufaa kwa mwanaume."
            ],
            "subtitle": [
                "(Juni–Oktoba 1830)"
            ],
            "verses": [
                {
                    "number": 1,
                    "text": "Hivyo mbingu na dunia zikamalizika, na jeshi lake lote."
                },
                {
                    "number": 2,
                    "text": "Na siku ya saba Mimi, Mungu, nikamaliza kazi yangu, na vitu vyote nilivyovifanya; nami nikapumzika siku ya saba kutokana na kazi zangu zote, na vitu vyote nilivyovifanya vikamalizika, na Mimi, Mungu, nikaona kuwa ni vyema;"
                },
                {
                    "number": 3,
                    "text": "Na Mimi, Mungu, nikaibariki siku ya saba, na kuitakasa; kwa sababu katika siku hiyo nilipumzika kutokana na kazi zangu zote ambazo Mimi, Mungu, niliziumba na kuzifanya."
                },
                {
                    "number": 4,
                    "text": "Na sasa, tazama, ninakuambia, kwamba hivi ndivyo vizazi vya mbinguni na vya duniani, wakati vilipoumbwa, katika siku ile ambayo Mimi, Bwana Mungu, nilipozifanya mbingu na dunia,"
                },
                {
                    "number": 5,
                    "text": "Na kila mmea wa kondeni kabla ya kuwepo duniani, na kila mche wa kondeni kabla haujachipua. Kwa maana Mimi, Bwana Mungu, niliviumba vitu vyote, nilivyovizungumza, kiroho, kabla ya kuwekwa kikawaida juu ya uso wa dunia. Kwa maana Mimi, Bwana Mungu, sikuifanya mvua inyeshe juu ya uso wa dunia. Na Mimi, Bwana Mungu, nilikuwa nimewaumba wanadamu wote; na bado hapakuwa na mtu wa kuilima nchi; kwa maana ni mbinguni ndiko nilikowaumba wao; na bado hapakuwa na mwenye mwili juu ya dunia, wala majini, wala angani;"
                },
                {
                    "number": 6,
                    "text": "Lakini Mimi, Bwana Mungu, nikasema, na ukungu ukapanda duniani, nao ukatia maji uso wote wa ardhi."
                },
                {
                    "number": 7,
                    "text": "Na Mimi, Bwana Mungu, nikamuumba mtu kwa mavumbi ya ardhi, na nikampulizia puani pumzi ya uhai; na mtu akawa nafsi hai, mwenye mwili wa kwanza juu ya dunia, na mtu wa kwanza pia; hata hivyo, vitu vyote viliumbwa kwanza; lakini kiroho viliumbwa na kufanyika kulingana na neno langu."
                },
                {
                    "number": 8,
                    "text": "Na Mimi, Bwana Mungu, nikapanda bustani ya Edeni ya mashariki, na huko nikamweka huyo mtu niliyemfanya."
                },
                {
                    "number": 9,
                    "text": "Na Mimi, Bwana Mungu, nikafanya kila mti kuota kutoka ardhini, kikawaida, kama ambavyo inapendeza machoni mwa mtu; na mtu aweze kuona. Nayo pia ikawa nafsi hai. Kwa kuwa ilikuwa kiroho siku ile niliyoiumba; kwani ilibakia katika mazingira ambayo Mimi, Mungu, niliumba, ndiyo, hata vitu vyote nilivyovitengeneza kwa ajili ya matumizi ya mwanadamu; na mwanadamu akaona kuwa ni vizuri kwa chakula. Na Mimi, Bwana Mungu, nikaupanda mti wa uzima pia katikati ya bustani, na pia mti wa ujuzi wa mema na maovu."
                },
                {
                    "number": 10,
                    "text": "Na Mimi, Bwana Mungu, nikaufanya mto kutoka Edeni ili kuitilia maji bustani; na kutokea hapo ukagawanyika, na kuwa katika vichwa vinne."
                },
                {
                    "number": 11,
                    "text": "Na Mimi, Bwana Mungu, nikaita jina la ule wa kwanza Pishoni, nao unaizunguka nchi yote ya Havila, ambako Mimi, Bwana Mungu, niliiumba dhahabu nyingi;"
                },
                {
                    "number": 12,
                    "text": "Na dhahabu ya nchi ile ilikuwa ni njema, na kulikuwako na bedola na kito cha shoham."
                },
                {
                    "number": 13,
                    "text": "Na jina la mto wa pili lilikuwa Gihoni; ndiyo uizungukayo nchi yote ya Ethiopia."
                },
                {
                    "number": 14,
                    "text": "Na jina la mto wa tatu lilikuwa Hidekeli; ndio upitao mbele ya mashariki ya Ashuru. Na mto wa nne ulikuwa Frati."
                },
                {
                    "number": 15,
                    "text": "Na Mimi, Bwana Mungu, nikamtwaa mtu huyo, na kumweka katika Bustani ya Edeni, ili ailime, na kuitunza."
                },
                {
                    "number": 16,
                    "text": "Na Mimi, Bwana Mungu, nikamwagiza huyo mtu nikisema: Kutoka katika kila mti wa bustani waweza kula."
                },
                {
                    "number": 17,
                    "text": "Lakini kutoka katika mti wa ujuzi wa mema na maovu, usile, hata hivyo, wewe waweza kujichagulia mwenyewe, kwani imetolewa kwako, lakini, kumbuka kwamba nimekataza, kwa maana siku utakayokula kutoka katika mti huo hakika utakufa."
                },
                {
                    "number": 18,
                    "text": "Na Mimi, Bwana Mungu, nikamwambia Mwanangu wa Pekee, kwamba siyo vyema kwa mtu huyo kuwa peke yake; kwa sababu hiyo, nitamfanyia msaidizi wa kumfaa."
                },
                {
                    "number": 19,
                    "text": "Na kutoka katika ardhi, Mimi, Bwana Mungu, nikafanyiza kila aina ya mnyama wa kondeni, na kila ndege wa angani; na akawaamuru kwamba waje kwa Adamu, ili kuona atawaitaje; nao pia walikuwa nafsi hai; kwa maana Mimi, Mungu niliwapulizia pumzi ya uzima, na nikaagiza jina lolote Adamu atakalokiita kiumbe kilicho hai, ndilo litakuwa jina lake."
                },
                {
                    "number": 20,
                    "text": "Na Adamu akatoa majina kwa wanyama wote wa kufugwa, na kwa ndege wa angani, na kwa kila mnyama wa kondeni; lakini kwa Adamu, hakuonekana msaidizi wa kumfaa."
                },
                {
                    "number": 21,
                    "text": "Na Mimi, Bwana Mungu, nikamletea usingizi mzito Adamu; naye akalala, na nikatwaa ubavu wake mmoja na nikaufunika na nyama mahali pake;"
                },
                {
                    "number": 22,
                    "text": "Na ule ubavu ambao Mimi, Bwana Mungu, niliutwaa kutoka kwa mtu huyo nikaufanya mwanamke, na nikamleta kwa mtu huyo."
                },
                {
                    "number": 23,
                    "text": "Na Adamu akasema: Sasa ninajua huyu ni mfupa wa mifupa yangu, na nyama ya nyama yangu; naye ataitwa Mwanamke, kwa maana ametwaliwa katika mwanaume."
                },
                {
                    "number": 24,
                    "text": "Kwa hiyo mwanaume atamwacha baba yake na mama yake, naye ataambatana na mke wake; nao watakuwa mwili mmoja."
                },
                {
                    "number": 25,
                    "text": "Na wote wawili walikuwa uchi, huyo mtu na mke wake, wala hawakuona aibu."
                }
            ]
        },
        "/study/scriptures/pgp/moses/4": {
            "uri": "/study/scriptures/pgp/moses/4",
            "title": "Musa 4",
            "data_type": "chapter",
            "chapter_name": "Mlango wa 4",
            "chapter_summary": [
                "Jinsi Shetani alivyokuja kuwa ibilisi—Anamjaribu Hawa—Adamu na Hawa wanaanguka, na mauti yaingia ulimwenguni."
            ],
            "subtitle": [
                "(Juni–Oktoba 1830)"
            ],
            "verses": [
                {
                    "number": 1,
                    "text": "Na Mimi, Bwana Mungu, nikamwambia Musa, nikisema: Kwamba Shetani, ambaye wewe ulimwamuru katika jina la Mwanangu wa Pekee, ni yeye yule aliyekuwepo tangu mwanzo, na aliyekuja mbele yangu, akisema—Tazama, niko hapa, nitume mimi, nitakuwa mwanao, nami nitawakomboa wanadamu wote, ili hata nafsi moja isipotee, na hakika nitatenda hivyo; kwa sababu hiyo nipe mimi heshima yako."
                },
                {
                    "number": 2,
                    "text": "Walakini, tazama, Mwanangu Mpendwa, ambaye alikuwa Mpendwa na Mteule tangu mwanzo, aliniambia—Baba, mapenzi yako na yatimizwe, na utukufu uwe wako milele na milele."
                },
                {
                    "number": 3,
                    "text": "Kwa hiyo, kwa sababu yule Shetani aliasi dhidi yangu, na akatafuta kuangamiza haki ya mtu ya kujiamulia, ambayo Mimi, Bwana Mungu, nimempa, na pia, kwamba alinitaka nimpe yeye uweza wangu mwenyewe, kwa uweza wa Mwanangu wa Pekee, nikamfanya atupwe chini;"
                },
                {
                    "number": 4,
                    "text": "Naye akawa Shetani, ndiyo, hata ibilisi, baba wa uwongo wote, ili kudanganya na kuwapofusha watu, na kuwaongoza utumwani kadiri apendavyo, hata wengi kadiri wasivyosikia sauti yangu."
                },
                {
                    "number": 5,
                    "text": "Na sasa nyoka alikuwa mwenye hila kuliko wanyama wote wa mwituni ambao Mimi, Bwana Mungu, niliwaumba."
                },
                {
                    "number": 6,
                    "text": "Na Shetani aliwekwa katika moyo wa nyoka, (kwa maana alikwisha wadanganya wengi upande wake,) na pia alitafuta kumlaghai Hawa, kwa maana hakujua mawazo ya Mungu, kwa jinsi hiyo alitafuta kuuangamiza ulimwengu."
                },
                {
                    "number": 7,
                    "text": "Na akamwambia mwanamke: Ndiyo, Mungu amesema—Msile matunda ya kila mti wa bustani? (Naye alisema kwa kinywa cha yule nyoka.)"
                },
                {
                    "number": 8,
                    "text": "Naye mwanamke akamwambia yule nyoka: Twaweza kula matunda ya miti ya bustani;"
                },
                {
                    "number": 9,
                    "text": "Bali tunda la mti unaouona katikati ya bustani, Mungu kasema—Msile, wala msiliguse, msije mkafa;"
                },
                {
                    "number": 10,
                    "text": "Naye nyoka akamwambia mwanamke: Hakika hamtakufa;"
                },
                {
                    "number": 11,
                    "text": "Kwa maana Mungu ajua kuwa katika siku mtakayo kula matunda yake, ndipo macho yenu yatafunguka, nanyi mtakuwa kama miungu, mkijua mema na maovu."
                },
                {
                    "number": 12,
                    "text": "Na mwanamke alipoona kuwa mti ni mzuri kwa chakula, na kwamba ulikuwa wenye kupendeza machoni, na mti wa kutamanika kwa kumfanya kuwa mwenye hekima, akachuma tunda lake, na akala, na pia akampa mume wake, naye akala."
                },
                {
                    "number": 13,
                    "text": "Na macho yao wote wawili yakafunguka, nao wakajua ya kuwa wako uchi. Nao wakashona majani ya mtini, wakajifanyia mavazi."
                },
                {
                    "number": 14,
                    "text": "Na wakasikia sauti ya Bwana Mungu, walipokuwa wakitembea katika bustani, wakati wa jua kupunga; na Adamu na mkewe walienda wakajificha wao wenyewe kutoka katika uwepo wa Mungu kati ya miti ya bustani."
                },
                {
                    "number": 15,
                    "text": "Na Mimi, Bwana Mungu, nikamwita Adamu, na nikamwambia: Umeenda wapi?"
                },
                {
                    "number": 16,
                    "text": "Naye akasema: Nalisikia sauti yako bustanini, nami nikaogopa, kwa sababu nilijiona kuwa niko uchi, na nikajificha."
                },
                {
                    "number": 17,
                    "text": "Na Mimi, Bwana Mungu, nikamwambia Adamu: Nani aliyekuambia ya kuwa u uchi? Je, wewe umekula tunda la mti ule niliokuamuru usile, kama hivyo ndivyo hakika utakufa?"
                },
                {
                    "number": 18,
                    "text": "Naye mwanadamu akasema: Mwanamke uliyenipa, na kuamuru kwamba aambatane nami, alinipa tunda la ule mti nami nikala."
                },
                {
                    "number": 19,
                    "text": "Na Mimi, Bwana Mungu, nikamwambia mwanamke: Ni kitu gani hiki ulichokifanya? Na mwanamke akasema: Nyoka alinidanganya, nami nikala."
                },
                {
                    "number": 20,
                    "text": "Na Mimi, Bwana Mungu, nikamwambia nyoka: Kwa sababu wewe umefanya haya utalaaniwa kuliko wanyama wote wafugwao, na kuliko wanyama wote wa kondeni; kwa tumbo lako utakwenda, na mavumbi utakula siku zote za maisha yako;"
                },
                {
                    "number": 21,
                    "text": "Nami nitaweka uadui kati yako wewe na mwanamke, kati ya uzao wako na uzao wake; naye atakuponda kichwa chako, nawe utamponda kisigino chake."
                },
                {
                    "number": 22,
                    "text": "Na kwa mwanamke, Mimi, Bwana Mungu, nikamwambia: Hakika nitakuzidishia uchungu wako na kuzaa kwako. Kwa uchungu utazaa watoto, na tamaa yako itakuwa kwa mume wako, naye atakutawala."
                },
                {
                    "number": 23,
                    "text": "Na kwa Adamu, Mimi, Bwana Mungu, nikamwambia: Kwa sababu umeisikiliza sauti ya mke wako, na umekula tunda la mti ambao nilikuamuru wewe, nikisema—Usiyale; ardhi imelaaniwa kwa ajili yako; kwa uchungu utakula mazao yake siku zote za maisha yako."
                },
                {
                    "number": 24,
                    "text": "Michongoma pia, na miiba itakuzalia, nawe utakula mboga za kondeni."
                },
                {
                    "number": 25,
                    "text": "Kwa jasho la uso wako utakula mkate, hata utakapoirudia ardhi—kwa kuwa hakika utakufa—kwa maana kutoka hiyo wewe ulitwaliwa: kwa maana u mavumbi wewe, nawe mavumbini utarudi."
                },
                {
                    "number": 26,
                    "text": "Na Adamu akaliita jina la mke wake Hawa, kwa sababu yeye ndiye aliye mama yao wote walio hai; kwani hivyo ndivyo Mimi, Bwana Mungu, nilivyomwita wa kwanza kati ya wanawake wote, ambao ni wengi."
                },
                {
                    "number": 27,
                    "text": "Kwa Adamu, na pia kwa mke wake, Mimi, Bwana Mungu, niliwafanyia mavazi ya ngozi, na nikawavika."
                },
                {
                    "number": 28,
                    "text": "Na Mimi, Bwana Mungu, nikamwambia Mwanangu wa Pekee: Tazama, mtu huyu amekuwa kama mmoja wetu kwa kujua mema na maovu; na sasa asije akanyoosha mkono wake na kutwaa tunda la mti wa uzima, na akala na akaishi milele,"
                },
                {
                    "number": 29,
                    "text": "Kwa hiyo Mimi, Bwana Mungu, nitamfukuza kutoka Bustani ya Edeni, ili akailime ardhi ambayo katika hiyo alitwaliwa;"
                },
                {
                    "number": 30,
                    "text": "Kwa maana kama vile Mimi, Bwana Mungu, niishivyo, vivyo hivyo maneno yangu hayatarudi bure, kwa maana jinsi vile yatokavyo kinywani mwangu ni lazima yatimizwe."
                },
                {
                    "number": 31,
                    "text": "Hivyo nikamfukuza huyo mtu, na kumweka mashariki ya Bustani ya Edeni, makerubi na upanga wa moto, uliogeuka huko na huko kuilinda njia ya mti wa uzima."
                },
                {
                    "number": 32,
                    "text": "(Na haya ndiyo maneno niliyoyanena kwa Musa mtumishi wangu, nayo ni ya kweli hata kama vile nilivyotaka; nayo nimeyanena kwako. Angalia usiyaonyeshe kwa mtu yeyote, hata nitakapokuamuru, isipokuwa kwa wale wenye kuamini. Amina.)"
                }
            ]
        },
        "/study/scriptures/pgp/moses/5": {
            "uri": "/study/scriptures/pgp/moses/5",
            "title": "Musa 5",
            "data_type": "chapter",
            "chapter_name": "Mlango wa 5",
            "chapter_summary": [
                "Adamu na Hawa wazaa watoto—Adamu amtolea Mungu dhabihu na kumtumikia—Kaini na Habili wanazaliwa—Kaini anaasi, anampenda Shetani kuliko Mungu, na anakuwa Mwangamizaji—Uuaji na uovu unaenea—Injili yahubiriwa kutoka mwanzo."
            ],
            "subtitle": [
                "(Juni–Oktoba 1830)"
            ],
            "verses": [
                {
                    "number": 1,
                    "text": "Na ikawa kwamba baada ya Mimi, Bwana Mungu, kuwafukuzia nje, kwamba Adamu akaanza kuilima nchi, na kuwa mtawala juu ya wanyama wote wa mwituni, na kula mkate kwa jasho la uso wake, kama vile Mimi Bwana nilivyomwamuru. Naye Hawa, pia, mke wake, alifanya kazi pamoja naye."
                },
                {
                    "number": 2,
                    "text": "Na Adamu akamjua mke wake, naye akamzalia wana na mabinti, nao wakaanza kuongezeka na kuijaza nchi."
                },
                {
                    "number": 3,
                    "text": "Na tangu wakati ule na kuendelea, wana na mabinti wa Adamu wakaanza kugawana wawili wawili katika nchi, na kuilima nchi, na kuwachunga wanyama, nao pia wakazaa wana na mabinti."
                },
                {
                    "number": 4,
                    "text": "Na Adamu na Hawa, mke wake, wakalilingana jina la Bwana, nao wakaisikia sauti ya Bwana kutoka njia iendayo kwenye Bustani ya Edeni, akiwaambia, nao hawakumwona; kwani walikuwa wametengwa kutoka mbele yake."
                },
                {
                    "number": 5,
                    "text": "Naye akawapa amri, ya kwamba wamwabudu Bwana Mungu wao, na wamtolee wazao wa kwanza wa mifugo yao, kwa ajili ya sadaka kwa Bwana. Na Adamu akawa mtiifu kwa amri za Bwana."
                },
                {
                    "number": 6,
                    "text": "Na baada ya siku nyingi malaika wa Bwana akamtokea Adamu, akisema: Kwa nini wamtolea Bwana dhabihu? Na Adamu akasema: Mimi sijui, ila Bwana ameniamuru."
                },
                {
                    "number": 7,
                    "text": "Na ndipo yule malaika akanena, akisema: Jambo hili ni mfano wa dhabihu ya Mzaliwa Pekee wa Baba, ambaye amejaa neema na kweli."
                },
                {
                    "number": 8,
                    "text": "Kwa hiyo, nawe utafanya yale yote uyafanyayo katika jina la Mwana, nawe utatubu na kumlingana Mungu katika jina la Mwana milele yote."
                },
                {
                    "number": 9,
                    "text": "Na katika siku ile Roho Mtakatifu akashuka juu ya Adamu, ambaye humshuhudia juu ya Baba na Mwana, akisema: Mimi ndiye Mzaliwa wa Pekee wa Baba kutoka mwanzo, na sasa na milele, kwamba kwa vile wewe umeanguka nawe upate kukombolewa, na wanadamu wote, hata vile wengi watakavyotaka."
                },
                {
                    "number": 10,
                    "text": "Na katika siku ile Adamu akambariki Mungu naye akajawa na Roho Mtakatifu, na akaanza kutoa unabii juu ya familia zote za dunia, akisema: Na libarikiwe jina la Mungu, kwani kwa sababu ya uvunjaji wangu wa sheria macho yangu yamefunguliwa, na katika maisha haya nitakuwa na shangwe, na tena katika mwili nitamwona Mungu."
                },
                {
                    "number": 11,
                    "text": "Naye Hawa, mke wake, alisikia mambo haya yote na akafurahi, akisema: Kama isingelikuwa kwa uvunjaji wetu wa sheria kamwe tusingelikuwa na uzao, na kamwe tusingelijua mema na maovu, na shangwe ya ukombozi wetu, na uzima wa milele ambao Mungu huutoa kwa wote walio watiifu."
                },
                {
                    "number": 12,
                    "text": "Na Adamu na Hawa wakalibariki jina la Mungu, na wakawajulisha wana na mabinti wao mambo yote."
                },
                {
                    "number": 13,
                    "text": "Na Shetani akaja miongoni mwao, akisema: Mimi pia ni Mwana wa Mungu; naye akawaamuru, akisema: Msiamini; nao hawakuamini, nao wakampenda Shetani zaidi kuliko Mungu. Na watu wakaanza kutoka wakati ule kuwa na tamaa za kimwili, kupenda anasa, na uovu."
                },
                {
                    "number": 14,
                    "text": "Na Bwana Mungu akawaita watu kwa njia ya Roho Mtakatifu kila mahali na kuwaamuru kwamba watubu;"
                },
                {
                    "number": 15,
                    "text": "Na kadiri wengi watakavyoamini katika Mwana, na kutubu dhambi zao, wataokolewa; na kadiri wengi wasivyoamini na kutokutubu, watahukumiwa; na maneno yakaenea kutoka kinywani mwa Mungu kama tamko rasmi; kwa hiyo lazima yatatimizwa."
                },
                {
                    "number": 16,
                    "text": "Na Adamu na Hawa, mkewe, hawakuchoka kumlingana Mungu. Na Adamu akamjua Hawa, mkewe, naye akapata mimba na kumzaa Kaini, na akasema: Nimempata mtu kutoka kwa Bwana; kwa sababu hiyo asije kukataa maneno yake. Lakini tazama, Kaini hakusikiliza, akisema: Bwana ni nani hata nipaswe kumjua yeye?"
                },
                {
                    "number": 17,
                    "text": "Na tena akashika mimba na kumzaa kaka yake Habili. Na Habili alisikiliza sauti ya Bwana. Na Habili alikuwa mfugaji wa kondoo lakini Kaini alikuwa mkulima."
                },
                {
                    "number": 18,
                    "text": "Na Kaini alimpenda Shetani zaidi kuliko Mungu. Na Shetani akamwagiza, akisema: Mtolee Bwana sadaka."
                },
                {
                    "number": 19,
                    "text": "Na baada ya wakati kupita ikawa Kaini akaleta matunda ya nchi kama sadaka kwa Bwana."
                },
                {
                    "number": 20,
                    "text": "Naye Habili, pia akaleta wazao wa kwanza wa wanyama wake, na sehemu zake zilizonona. Na Bwana akamtakabali Habili, na sadaka yake;"
                },
                {
                    "number": 21,
                    "text": "Bali kwa Kaini, na kwa sadaka yake, hakuitakabali. Sasa Shetani alijua hiyo, nayo ikamfurahisha. Na Kaini alikuwa na ghadhabu kali, na uso wake ukakunjamana."
                },
                {
                    "number": 22,
                    "text": "Na Bwana akamwambia Kaini: Kwa nini una ghadhabu? Na kwa nini uso wako umekunjamana?"
                },
                {
                    "number": 23,
                    "text": "Kama ukitenda vyema, utakubaliwa. Na kama hukutenda vyema, dhambi inakuotea mlangoni, na Shetani anatamani kukupata wewe; na isipokuwa umesikiliza amri zangu, nitakutoa kwake, na itakuwa kwako kulingana na tamaa zake. Nawe utaweza kumtawala;"
                },
                {
                    "number": 24,
                    "text": "Kwa maana tangu sasa na kuendelea utakuwa baba wa uwongo wake; nawe utaitwa Mwangamizaji; kwa kuwa nawe pia ulikuwepo kabla ya ulimwengu."
                },
                {
                    "number": 25,
                    "text": "Na itasemwa katika wakati ujao—Kwamba machukizo haya yalitoka kwa Kaini; kwa maana yeye alikataa ushauri mkuu ambao ulitoka kwa Mungu; na hii ni laana nitakayoiweka juu yako, isipokuwa ukitubu."
                },
                {
                    "number": 26,
                    "text": "Na Kaini alikuwa na ghadhabu, na hakuisikiliza tena sauti ya Bwana, wala ya Habili, kaka yake, aliyekuwa akienenda katika utakatifu mbele za Bwana."
                },
                {
                    "number": 27,
                    "text": "Na Adamu na mke wake waliomboleza mbele za Bwana, kwa sababu ya Kaini na kaka zake."
                },
                {
                    "number": 28,
                    "text": "Na ikawa kwamba Kaini akamtwaa mmoja wa binti za kaka zake kuwa mke, na wao wakampenda Shetani zaidi kuliko Mungu."
                },
                {
                    "number": 29,
                    "text": "Na Shetani akamwambia Kaini: Niapie kwa koo lako, na kama ukisema hakika utakufa; na kaka zako waniapie kwa vichwa vyao, na kwa Mungu aliye hai, kwamba hawatasema; kwa maana kama watasema, hakika watakufa; na hii ili baba yako asipate kujua; na leo hii nitamtoa kaka yako Habili mikononi mwako."
                },
                {
                    "number": 30,
                    "text": "Naye Shetani akamuapia Kaini kwamba yeye atafanya kulingana na maamrisho yake. Na mambo haya yote yalifanyika kwa siri."
                },
                {
                    "number": 31,
                    "text": "Na Kaini akasema: Hakika mimi ndiye Mahani, bwana wa siri hii kuu, ili nipate kuua na kufaidika. Kwa sababu hiyo Kaini aliitwa Bwana Mahani, naye alifurahia katika uovu wake."
                },
                {
                    "number": 32,
                    "text": "Na Kaini akaenda kondeni, na Kaini akazungumza na Habili, kaka yake. Na ikawa kwamba wakati walipokuwa kondeni, Kaini akamwinukia Habili, kaka yake, na kumwua."
                },
                {
                    "number": 33,
                    "text": "Na Kaini alifurahia katika lile alilolifanya, akisema: Niko huru; hakika mifugo ya kaka yangu inaangukia mikononi mwangu."
                },
                {
                    "number": 34,
                    "text": "Na Bwana akamwambia Kaini: Yuko wapi Habili, kaka yako? Naye akasema: Sijui. Kwani mimi ni mlinzi wa kaka yangu?"
                },
                {
                    "number": 35,
                    "text": "Naye Bwana akasema: Umefanya nini? Sauti ya damu ya kaka yako inanililia kutoka ardhini."
                },
                {
                    "number": 36,
                    "text": "Na sasa umelaaniwa wewe kutoka dunia ambayo wewe umeifungua kinywa chake ipokee damu ya kaka yako kwa mkono wako."
                },
                {
                    "number": 37,
                    "text": "Utakapoilima ardhi haitakupa mazao yake. Utakuwa mtoro na asiye na kikao duniani."
                },
                {
                    "number": 38,
                    "text": "Na Kaini akamwambia Bwana: Shetani alinijaribu kwa sababu ya mifugo ya kaka yangu. Nami pia nikawa na ghadhabu; kwa kuwa sadaka yake uliipokea na ya kwangu hukuipokea; adhabu yangu ni kubwa zaidi kuliko niwezavyo kuichukua."
                },
                {
                    "number": 39,
                    "text": "Tazama umenifukuza leo kutoka uso wa Bwana, nami nitafichika mbali na uso wako; nami nitakuwa mtoro na asiye na kikao duniani; hata itakuwa, kwamba kila anionaye ataniua, kwa sababu ya uovu wangu, kwa kuwa mambo haya hayajafichika kwa Bwana."
                },
                {
                    "number": 40,
                    "text": "Na Mimi Bwana nikamwambia: Yeyote atakayekuua wewe, atalipizwa kisasi mara saba. Nami Bwana nikamtia alama Kaini, asije mtu yeyote akamwona akamwua."
                },
                {
                    "number": 41,
                    "text": "Na Kaini akaondolewa kutoka uwepo wa Bwana, na mke wake na wengi wa ndugu zake walikaa katika nchi ya Nodi, mashariki mwa Edeni."
                },
                {
                    "number": 42,
                    "text": "Na Kaini akamjua mke wake, naye akapata mimba na kumzaa Henoko, naye pia alizaa wana na mabinti wengine wengi. Na alijenga mji, naye akauita jina la mji ule kwa jina la mwanawe, Henoko."
                },
                {
                    "number": 43,
                    "text": "Naye Henoko akamzaa Iradi, na wana na mabinti. Na Iradi akamzaa Mahujaeli, na wana na mabinti wengine. Na Mahujaeli akamzaa Methushaeli, na wana na mabinti wengine. Na Methushaeli akamzaa Lameki."
                },
                {
                    "number": 44,
                    "text": "Na Lameki akajitwalia wake wawili; jina la wa kwanza ni Ada, na jina la yule mwingine ni Sila."
                },
                {
                    "number": 45,
                    "text": "Na Ada akamzaa Yabali; yeye ndiye baba yao wakaao katika mahema, na walikuwa wafugaji wa wanyama; na jina la nduguye lilikuwa Yubali, huyu ndiye alikuwa baba yao wapigao kinubi na filimbi."
                },
                {
                    "number": 46,
                    "text": "Na Sila, naye akamzaa Tubal-Kaini, mfuaji wa kila chombo cha kukatia shaba na chuma. Na dada ya Tubal-Kaini aliitwa Naama."
                },
                {
                    "number": 47,
                    "text": "Na Lameki akawaambia wake zake, Ada na Sila: Isikieni sauti yangu, enyi wake za Lameki, sikilizeni usemi wangu; maana nimemwua mtu kwa majeraha yangu, na kijana kwa maumivu yangu."
                },
                {
                    "number": 48,
                    "text": "Kama Kaini akilipishwa kisasi mara saba, hakika Lameki atalipishwa mara sabini na saba;"
                },
                {
                    "number": 49,
                    "text": "Kwa maana Lameki alikwishaingia katika agano na Shetani, kwa mfano wa Kaini, ambapo alikuwa Bwana Mahani, bwana wa ile siri kubwa ambayo iliingizwa kwa Kaini na Shetani; na Iradi, mwana wa Henoko, akiwa anajua siri yao, alianza kuifichua kwa wana wa Adamu;"
                },
                {
                    "number": 50,
                    "text": "Kwa sababu hiyo Lameki, akiwa amekasirika, akamwua, siyo kama kwa Kaini, kaka yake Habili, kwa ajili ya kupata faida, bali alimwua kwa ajili ya kiapo."
                },
                {
                    "number": 51,
                    "text": "Kwa maana, kutoka siku za Kaini, palikuwepo na makundi maovu ya siri, na kazi zao zilikuwa gizani, nao walijuana kila mtu na ndugu yake."
                },
                {
                    "number": 52,
                    "text": "Kwa sababu hiyo Bwana akamlaani Lameki, na nyumba yake, nao wote walioagana na Shetani; kwa maana hawakuzishika amri za Mungu, na hiyo haikumpendeza Mungu, naye hakuwahudumia wao, na kazi zao zilikuwa ni machukizo, nazo zikaanza kuenea miongoni mwa wana wa watu. Nazo zilikuwa miongoni mwa wana wa watu."
                },
                {
                    "number": 53,
                    "text": "Na miongoni mwa mabinti za watu mambo haya hayakunenwa, kwa sababu Lameki aliinena siri hiyo kwa wake zake, nao wakamwasi, nao wakayasema nje, na wala hawakuwa na huruma;"
                },
                {
                    "number": 54,
                    "text": "Kwa hiyo Lameki akadharauliwa, na kufukuzwa, na hakuja miongoni mwa wana wa watu, asije akafa."
                },
                {
                    "number": 55,
                    "text": "Na hivyo ndivyo kazi za gizani zilivyoanza kuenea miongoni mwa wana wote wa watu."
                },
                {
                    "number": 56,
                    "text": "Na Mungu akailaani dunia kwa laana kali, naye alikasirishwa kwa uovu, na wana wote wa watu ambao aliwafanya;"
                },
                {
                    "number": 57,
                    "text": "Kwa maana hawakuisikiliza sauti yake, wala kumwamini Mwanaye wa Pekee, hata yeye ambaye alimtangaza kuwa atakuja katika wakati wa meridiani, ambaye aliandaliwa kabla ya msingi wa ulimwengu."
                },
                {
                    "number": 58,
                    "text": "Na hivyo Injili ikaanza kuhubiriwa, kutoka mwanzo, ikitangazwa na malaika watakatifu waliotumwa kutoka katika uwepo wa Mungu, na kwa sauti yake yeye mwenyewe, na kwa kipawa cha Roho Mtakatifu."
                },
                {
                    "number": 59,
                    "text": "Na hivyo vitu vyote vilithibitishwa kwa Adamu, kwa agizo takatifu, na kwa Injili iliyohubiriwa, na tangazo lililoletwa, kwamba hii lazima iwepo duniani, hadi mwisho wake; na hivyo ndivyo ilivyokuwa. Amina."
                }
            ]
        },
        "/study/scriptures/pgp/moses/6": {
            "uri": "/study/scriptures/pgp/moses/6",
            "title": "Musa 6",
            "data_type": "chapter",
            "chapter_name": "Mlango wa 6",
            "chapter_summary": [
                "Uzao wa Adamu watunza kitabu cha ukumbusho—Uzao wake wenye haki wahubiri toba—Mungu ajidhihirisha kwa Henoko—Henoko anahubiri injili—Mpango wa wokovu ulifunuliwa kwa Adamu—Alipokea ubatizo na ukuhani."
            ],
            "subtitle": [
                "(Novemba–Disemba 1830)"
            ],
            "verses": [
                {
                    "number": 1,
                    "text": "Na Adamu alisikiliza sauti ya Bwana Mungu, naye akawasihi wanawe kutubu."
                },
                {
                    "number": 2,
                    "text": "Naye Adamu akamjua mke wake tena, naye akamzaa mwana, na akamwita jina lake Sethi. Na Adamu akalitukuza jina la Mungu; kwa maana yeye alisema: Mungu ameniwekea uzao mwingine, mahali pa Habili, ambaye Kaini alimwua."
                },
                {
                    "number": 3,
                    "text": "Na Mungu akajidhihirisha mwenyewe kwa Sethi, naye hakuasi, bali akamtolea dhabihu ya kukubalika, kama ile ya ndugu yake Habili. Na kwake pia alizaliwa mwana wa kiume, naye akamwita jina lake Enoshi."
                },
                {
                    "number": 4,
                    "text": "Na halafu watu hawa wakaanza kulilingana jina la Bwana, na Bwana akawabariki;"
                },
                {
                    "number": 5,
                    "text": "Na kitabu cha ukumbusho kikaandikwa, ambamo ndani yake kuliandikwa, katika lugha ya Adamu, kwa maana ilitolewa kwa wengi kwa kadiri walivyomlingana Mungu kuandika kwa roho wa mwongozo;"
                },
                {
                    "number": 6,
                    "text": "Na kupitia wao watoto wao walifundishwa kusoma na kuandika, wakiwa na lugha iliyokuwa safi na isiyochafuliwa."
                },
                {
                    "number": 7,
                    "text": "Sasa Ukuhani huu huu, ambao ulikuwepo mwanzoni, utakuwepo mwisho wa ulimwengu pia."
                },
                {
                    "number": 8,
                    "text": "Sasa unabii huu Adamu aliusema, kama alivyoongozwa na Roho Mtakatifu, na historia ya nasaba ya watoto wa Mungu iliandikwa. Na hiki kilikuwa kitabu cha vizazi vya Adamu, kikisema: Katika siku ile ambayo Mungu alipoumba mtu, kwa mfano wa Mungu alimuumba;"
                },
                {
                    "number": 9,
                    "text": "Katika mfano wa mwili wake yeye mwenyewe, aliwaumba mwanaume na mwanamke, na akawabariki, na kuwaita majina yao Adamu, katika siku ile waliyoumbwa na kuwa nafsi hai katika nchi iliyo mahali pa Mungu pa kuwekea miguu."
                },
                {
                    "number": 10,
                    "text": "Na Adamu aliishi miaka mia moja na thelathini, na akamzaa mwana kwa sura yake, kwa mfano wake, akamwita jina lake Sethi."
                },
                {
                    "number": 11,
                    "text": "Na siku za Adamu, baada ya kumzaa Sethi, zilikuwa miaka mia nane, na akazaa wana na mabinti wengi;"
                },
                {
                    "number": 12,
                    "text": "Na siku zote za Adamu alizoishi zilikuwa miaka mia tisa na thelathini, naye akafa."
                },
                {
                    "number": 13,
                    "text": "Sethi akaishi miaka mia na mitano, naye akamzaa Enoshi, naye akatoa unabii katika siku zake zote, na kumfundisha mwanawe Enoshi njia za Mungu; kwa sababu hiyo Enoshi pia naye alitoa unabii."
                },
                {
                    "number": 14,
                    "text": "Na Sethi aliishi, baada ya kumzaa Enoshi, miaka mia nane na saba, naye akazaa wana na mabinti wengi."
                },
                {
                    "number": 15,
                    "text": "Na wanadamu wakawa wengi juu ya uso wa nchi. Na katika siku hizo Shetani alikuwa na utawala mkubwa miongoni mwa watu, na alighadhibika mioyoni mwao; na kutoka hapo vikazuka vita na umwagaji wa damu; na mkono wa mtu ukawa dhidi ya kaka yake mwenyewe, katika kumletea mauti, kwa sababu ya matendo ya siri, wakitafuta mamlaka."
                },
                {
                    "number": 16,
                    "text": "Siku zote za Sethi zilikuwa miaka mia tisa kumi na miwili, naye akafa."
                },
                {
                    "number": 17,
                    "text": "Na Enoshi aliishi miaka tisini, na akamzaa Kanaani. Na Enoshi na masalia ya watu wa Mungu wakatoka katika nchi hiyo, iliyoitwa Shuloni, nao wakaishi katika nchi ya ahadi, ambayo aliiita kwa jina la mwanawe mwenyewe, ambaye alimwita Kanaani."
                },
                {
                    "number": 18,
                    "text": "Na Enoshi aliishi, baada ya kumzaa Kanaani, miaka mia nane na kumi na mitano, na akazaa wana na mabinti wengi. Na siku zote za Enoshi zilikuwa miaka mia tisa na mitano, naye akafa."
                },
                {
                    "number": 19,
                    "text": "Naye Kanaani aliishi miaka sabini, na akamzaa Mahalaleli; na Kanaani aliishi baada ya kumzaa Mahalaleli miaka mia nane na arobaini, na akazaa wana na mabinti. Na siku zote za Kanaani zilikuwa miaka mia tisa na kumi, naye akafa."
                },
                {
                    "number": 20,
                    "text": "Na Mahalaleli aliishi miaka sitini na mitano, naye akamzaa Yaredi; na Mahalaleli aliishi, baada ya kumzaa Yaredi, miaka mia nane na thelathini, na akazaa wana na mabinti. Na siku zote za Mahalaleli zilikuwa mia nane na tisini na tano, naye akafa."
                },
                {
                    "number": 21,
                    "text": "Na Yaredi aliishi miaka mia na sitini na miwili, naye akamzaa Henoko; na Yaredi aliishi, baada ya kumzaa Henoko, miaka mia nane, na akazaa wana na mabinti. Na Yaredi alimfundisha Henoko katika njia zote za Mungu."
                },
                {
                    "number": 22,
                    "text": "Na hii ni nasaba ya wana wa Adamu, aliyekuwa mwana wa Mungu, ambaye Mungu, mwenyewe, alizungumza naye."
                },
                {
                    "number": 23,
                    "text": "Nao walikuwa wahubiri wa haki, na walinena na kutoa unabii, na wakiwaitia watu wote, kila mahali, kutubu; na imani ilifundishwa kwa wanadamu."
                },
                {
                    "number": 24,
                    "text": "Na ikawa kwamba siku zote za Yaredi zilikuwa mia tisa na sitini na miwili, naye akafa."
                },
                {
                    "number": 25,
                    "text": "Na Henoko aliishi miaka sitini na mitano, na akamzaa Methusela."
                },
                {
                    "number": 26,
                    "text": "Na ikawa kwamba Henoko alisafiri katika nchi, miongoni mwa watu; na alipokuwa akisafiri, Roho wa Mungu akamshukia kutoka mbinguni, na kukaa juu yake."
                },
                {
                    "number": 27,
                    "text": "Naye akasikia sauti kutoka mbinguni, ikisema: Henoko, mwanangu, toa unabii kwa watu hawa, na uwaambie—Tubuni, kwa maana Bwana asema hivi: Nimekasirishwa na watu hawa, na hasira yangu kali inawaka dhidi yao; kwa kuwa mioyo yao imekuwa migumu, na masikio yao hayasikii vyema, na macho yao hayawezi kuona mbali;"
                },
                {
                    "number": 28,
                    "text": "Na kwa vizazi hivi vingi, hata tangu siku ile ambayo niliwaumba, wamepotoka, nao wamenikana Mimi, nao wamefuata ushauri wao wa gizani; na katika machukizo yao wenyewe wamebuni mauaji, na hawakuzishika amri, ambazo nilimpa baba yao, Adamu."
                },
                {
                    "number": 29,
                    "text": "Kwa sababu hiyo, wamejiapia wenyewe, na kwa viapo vyao, wamejiletea mauti juu yao wenyewe; na jahanamu nimeitengeneza kwa ajili yao, kama hawatatubu;"
                },
                {
                    "number": 30,
                    "text": "Na hili ni tangazo, ambalo nimelitangaza katika mwanzo wa ulimwengu, kutoka kinywani mwangu mwenyewe, kutoka kuwekwa msingi wake, na kwa vinywa vya watumishi wangu, baba zenu, nimelitangaza hilo, hata kama litakavyopelekwa ulimwenguni, hadi miisho yake."
                },
                {
                    "number": 31,
                    "text": "Na Henoko alipoyasikia maneno haya, akapiga magoti chini ya nchi, mbele za Bwana, na kunena mbele za Bwana, akisema: Kwa nini nimepata upendeleo mbele za uso wako, nami ni kijana mdogo, na watu wote wanichukia; kwa maana mimi si mwepesi wa kusema; kwani mimi ni mtumishi wako?"
                },
                {
                    "number": 32,
                    "text": "Naye Bwana akamwambia Henoko: Enenda zako na ukafanye kama nilivyokuamuru wewe, na hakuna mtu atakayekurarua wewe. Fumbua kinywa chako, nacho kitajazwa, nami nitakupa maneno, kwa maana wenye mwili wote wako mikononi mwangu, nami nitafanya kama nionavyo kuwa vyema."
                },
                {
                    "number": 33,
                    "text": "Uwaambie watu hawa: Chagueni leo hii, kumtumikia Bwana Mungu aliyewaumba ninyi."
                },
                {
                    "number": 34,
                    "text": "Tazama Roho yangu i juu yako, kwa sababu hiyo maneno yako yote nitayahesabia kuwa haki; na milima itakukimbia mbele yako, na mito itageuka kutoka uelekeo wake; nawe utakaa ndani yangu, nami ndani yako; kwa hiyo tembea pamoja nami."
                },
                {
                    "number": 35,
                    "text": "Naye Bwana akamwambia Henoko, akisema: Jipake udongo macho yako, na uyaoshe, nawe utaona. Naye alifanya hivyo."
                },
                {
                    "number": 36,
                    "text": "Naye akaona roho zile ambazo Mungu aliziumba; na akaona pia vitu ambavyo havikuonekana kwa macho ya asili; na kutoka hapo ukaja usemi nao ukaenea katika nchi: Bwana amemwinua mwonaji kwa watu wake."
                },
                {
                    "number": 37,
                    "text": "Na ikawa kwamba Henoko akaenda katika nchi, miongoni mwa watu, akisimama juu ya vilima na mahali palipoinuka, na akalia kwa sauti kubwa, akiwashuhudia dhidi ya matendo yao; na watu wote wakaudhika kwa sababu yake."
                },
                {
                    "number": 38,
                    "text": "Nao wakaja kumsikiliza, juu ya mahali palipoinuka, wakiwaambia walinda mahema: Kaeni hapa na myalinde mahema, wakati sisi tukienda huko kumwona mwonaji, kwani yeye hutoa unabii, na kuna jambo geni katika nchi; mtu wa mwituni amekuja miongoni mwetu."
                },
                {
                    "number": 39,
                    "text": "Na ikawa wakati walipomsikia, hakuna mtu aliyeweka mkono wake juu yake; kwa maana woga uliwajia juu yao wote wale waliomsikia; kwa maana yeye alitembea pamoja na Mungu."
                },
                {
                    "number": 40,
                    "text": "Na hapo akamjia mtu, ambaye jina lake lilikuwa Mahija, naye akamwambia: Tuambie wazi wazi wewe ni nani, na umetoka wapi?"
                },
                {
                    "number": 41,
                    "text": "Naye akawaambia: Nimetoka nchi ya Kanaani, nchi ya baba zangu, nchi ya haki hadi siku hii ya leo. Na baba yangu alinifundisha katika njia zote za Mungu."
                },
                {
                    "number": 42,
                    "text": "Na ikawa, wakati nikisafiri kutoka nchi ya Kanaani, kwa bahari ya mashariki, nikaona ono; na lo, nikaona mbingu, na Bwana akanena nami, na akanipa amri; kwa hiyo, kwa ajili ya amri hii, ya kushika amri, ninayanena maneno haya."
                },
                {
                    "number": 43,
                    "text": "Naye Henoko aliendeleza hotuba yake, akisema: Bwana aliyesema nami, huyo ndiyo Mungu wa mbinguni, naye ni Mungu wangu, na Mungu wenu, nanyi ni ndugu zangu, na kwa nini mnajishauri wenyewe, na kumkana Mungu wa mbinguni?"
                },
                {
                    "number": 44,
                    "text": "Mbingu hizo alizifanya; na dunia ni mahali pake pa kuwekea miguu; na msingi wake ni wake. Tazama, yeye aliuweka, na jeshi la watu amelileta juu ya uso wake."
                },
                {
                    "number": 45,
                    "text": "Na mauti yamekuja juu ya baba zetu; hata hivyo tunawajua, na hatuwezi kuwakana, na wote hata wa kwanza wao wote tunamjua, hata Adamu."
                },
                {
                    "number": 46,
                    "text": "Kwa maana kitabu cha ukumbusho tumekiandika miongoni mwetu, kulingana na utaratibu uliotolewa kwa kidole cha Mungu; nacho kinatolewa katika lugha yetu wenyewe."
                },
                {
                    "number": 47,
                    "text": "Na wakati Henoko alipokuwa akinena maneno ya Mungu, watu wakatetemeka, na hawakuweza kusimama mbele yake."
                },
                {
                    "number": 48,
                    "text": "Naye akawaambia: Kwa sababu Adamu alianguka, sisi tupo; na kwa kuanguka kwake mauti yakaja; nasi tumefanywa washiriki wa dhiki na huzuni."
                },
                {
                    "number": 49,
                    "text": "Tazama Shetani amekuja miongoni mwa wanadamu, naye huwajaribu ili wamwabudu yeye; na watu wamekuwa wenye tamaa, anasa, na uibilisi, nao wamefungiwa nje ya uwepo wa Mungu."
                },
                {
                    "number": 50,
                    "text": "Lakini Mungu alifanya ijulikane kwa baba zetu kwamba watu wote lazima watubu."
                },
                {
                    "number": 51,
                    "text": "Naye akamwitia baba yetu Adamu kwa sauti yake yeye mwenyewe, akisema: Mimi ndimi Mungu; niliyeufanya ulimwengu, na watu kabla hawajawa katika mwili."
                },
                {
                    "number": 52,
                    "text": "Naye pia akamwambia: Kama utanigeukia, na kuisikiliza sauti yangu, na kuamini, na kutubu uvunjaji sheria wako wote, na kubatizwa, hata katika maji, katika jina la Mwanangu wa Pekee, aliyejaa neema na kweli, ambaye ndiye Yesu Kristo, jina pekee litakalotolewa chini ya mbingu, ambalo kwalo wokovu waweza kuja kwa wanadamu, nanyi mtapokea kipawa cha Roho Mtakatifu, mkiomba mambo yote katika jina lake, na lolote mtakaloliomba, mtapewa."
                },
                {
                    "number": 53,
                    "text": "Naye baba yetu Adamu akamwambia Bwana, na akasema: Ni kwa nini watu lazima watubu na kubatizwa katika maji? Na Bwana akamwambia Adamu: Tazama mimi nimekusamehe uvunjaji wako wa sheria katika Bustani ya Edeni."
                },
                {
                    "number": 54,
                    "text": "Kuanzia hapa ukaenea msemo miongoni mwa watu, kwamba Mwana wa Mungu amefanya upatanisho kwa ajili ya hatia ya asili, ambayo dhambi za wazazi haziwezi kujibiwa juu ya vichwa vya watoto, kwa maana wao ni safi tangu kuwekwa kwa msingi wa ulimwengu."
                },
                {
                    "number": 55,
                    "text": "Na Bwana akamwambia Adamu, akisema: Kadiri watoto wako watakavyotungwa mimba katika dhambi, vivyo hivyo wakati watakapoanza kukua, dhambi hutunga katika mioyo yao, nao huonja uchungu, ili wapate kujua kutunza chema."
                },
                {
                    "number": 56,
                    "text": "Na imetolewa kwao kujua mema na maovu; kwa sababu hiyo wao wanajiamulia wenyewe, na nimekupa sheria na amri nyingine."
                },
                {
                    "number": 57,
                    "text": "Kwa hiyo wafundishe watoto wako, kwamba watu wote, kila mahali, lazima watubu, au vinginevyo hawataweza kuurithi ufalme wa Mungu, kwa maana hakuna kitu kilicho kichafu kinachoweza kukaa huko, au kukaa mbele zake; kwani, katika lugha ya Adamu, Mtu wa Utakatifu ndilo jina lake, na jina la Mwanawe wa Pekee ni Mwana wa Mtu, hata Yesu Kristo, Mwamuzi wa haki, ambaye atakuja wakati wa meridiani."
                },
                {
                    "number": 58,
                    "text": "Kwa hiyo ninakupeni amri, kuyafundisha mambo haya kwa uhuru kwa watoto wenu, mkisema:"
                },
                {
                    "number": 59,
                    "text": "Kwamba kwa sababu ya uvunjaji wa sheria limekuja anguko, ambalo laleta mauti, na kadiri ninyi mlivyozaliwa katika ulimwengu kwa maji, na damu, na roho, ambavyo nilivifanya, na hivyo kuwa vumbi la nafsi iliyo hai, hata hivyo lazima mzaliwe tena katika ufalme wa mbinguni, kwa maji, na kwa Roho, na kuoshwa kwa damu, hata damu ya Mwanangu wa Pekee; ili mpate kutakaswa kutokana na dhambi zote, na kufurahia maneno ya uzima wa milele katika ulimwengu huu, na uzima wa milele katika ulimwengu ujao, hata utukufu katika mwili usiokufa;"
                },
                {
                    "number": 60,
                    "text": "Kwa maana kwa maji mnazishika amri; na kwa Roho mnahesabiwa haki, na kwa damu ninyi mnatakaswa;"
                },
                {
                    "number": 61,
                    "text": "Kwa hiyo imetolewa kukaa ndani yenu; ushuhuda wa mbinguni; yule Mfariji; mambo ya amani ya utukufu usiokufa; ukweli wa mambo yote; kile ambacho huhuisha vitu vyote, kile ambacho hufanya vitu vyote kuwa hai; kile kinachojua vitu vyote, na chenye uwezo wote kulingana na hekima, huruma, ukweli, haki, na hukumu."
                },
                {
                    "number": 62,
                    "text": "Na sasa, tazama, ninawaambia: Huu ndiyo mpango wa wokovu kwa watu wote, kupitia damu ya Mwanangu wa Pekee, ambaye atakuja wakati wa meridiani."
                },
                {
                    "number": 63,
                    "text": "Na tazama, vitu vyote vina mfano wake, na vitu vyote vimeumbwa na vimefanywa ili kunishuhudia Mimi, vitu vyote vilivyo vya kimwili, na vile vya kiroho; vitu vilivyoko mbinguni juu, na vitu vilivyo juu ya nchi, na vitu vilivyo ndani ya nchi, na vitu vilivyo chini ya nchi, vyote juu na chini: vitu vyote vinanishuhudia Mimi."
                },
                {
                    "number": 64,
                    "text": "Na ikawa kwamba, Bwana aliposema na Adamu, baba yetu, kwamba Adamu alilia kwa Bwana, naye akanyakuliwa na Roho wa Bwana, naye akachukuliwa ndani ya maji, na kulazwa chini majini, na kutolewa kutoka majini."
                },
                {
                    "number": 65,
                    "text": "Na hivyo akawa amebatizwa, na Roho wa Mungu akamshukia juu yake, na hivyo akawa amezaliwa kwa Roho, na akawa amehuishwa katika utu wa ndani."
                },
                {
                    "number": 66,
                    "text": "Naye akasikia sauti kutoka mbinguni, ikisema: Wewe umebatizwa kwa moto, na kwa Roho Mtakatifu. Huu ndiyo ushuhuda wa Baba, na Mwana, na kutoka sasa na hata milele;"
                },
                {
                    "number": 67,
                    "text": "Na wewe ni kwa mfano wake yeye ambaye hana mwanzo wa siku au mwisho wa miaka, kutoka milele yote hadi milele yote."
                },
                {
                    "number": 68,
                    "text": "Tazama, wewe u mmoja ndani yangu, mwana wa Mungu; na hivyo wote wapate kuwa wana wangu. Amina."
                }
            ]
        },
        "/study/scriptures/pgp/moses/7": {
            "uri": "/study/scriptures/pgp/moses/7",
            "title": "Musa 7",
            "data_type": "chapter",
            "chapter_name": "Mlango wa 7",
            "chapter_summary": [
                "Henoko anafundisha, anawaongoza watu, na kuiondoa milima—Mji wa Sayuni unaanzishwa—Henoko anatabiri kuja kwa Mwana wa Mtu, dhabihu yake ya upatanisho, na ufufuko wa Watakatifu—Anatabiri Urejesho, Mkusanyiko, Ujio wa Pili, na kurudi kwa Sayuni."
            ],
            "subtitle": [
                "(Disemba 1830)"
            ],
            "verses": [
                {
                    "number": 1,
                    "text": "Na ikawa kwamba Henoko aliendelea na hotuba yake, akisema: Tazama, baba yetu Adamu alifundisha mambo haya, na wengi wameamini na wamekuwa wana wa Mungu, na wengi hawajaamini, nao wameangamia katika dhambi zao, nao wanatazamia kwa uwoga, katika wasi wasi, kwa ajili ya uchungu mkali wa ghadhabu ya Mungu itakayomwagwa juu yao."
                },
                {
                    "number": 2,
                    "text": "Na kutoka wakati huo na kuendelea Henoko akaanza kutoa unabii, akisema kwa watu, kwamba: Nilipokuwa nikisafiri, na kusimama juu ya mahali panapoitwa Mahuja, na nikamlilia Bwana, ikaja sauti kutoka mbinguni, ikisema—Geuka, na uende juu ya mlima Simioni."
                },
                {
                    "number": 3,
                    "text": "Na ikawa kwamba nikageuka kwenda juu ya ule mlima; na nikiwa nimesimama juu ya mlima, nikaona mbingu zimefunguka, nami nikavikwa utukufu;"
                },
                {
                    "number": 4,
                    "text": "Nami nikamwona Bwana; naye alikuwa amesimama mbele ya uso wangu, naye akasema nami, hata kama vile mtu asemavyo na mwingine, uso kwa uso; naye akaniambia: Angalia, na nitakuonyesha ulimwengu kwa kipindi cha vizazi vingi."
                },
                {
                    "number": 5,
                    "text": "Na ikawa kwamba nikaona katika bonde la Shumu, na lo, watu wengi ambao walikaa katika mahema, ambao walikuwa watu wa Shumu."
                },
                {
                    "number": 6,
                    "text": "Na tena Bwana akaniambia: Angalia; nami nikaangalia upande wa kaskazini, nami nikawaona watu wa Kanaani, waliokuwa wakiishi katika mahema."
                },
                {
                    "number": 7,
                    "text": "Na Bwana akaniambia: Toa unabii; nami nikatoa unabii, nikisema: Tazama watu wa Kanaani, ambao ni wengi, watakwenda vitani dhidi ya watu wa Shumu, na watawauwa ili wapate kuwaangamiza kabisa; na watu wa Kanaani watajigawa wenyewe katika nchi, nayo nchi itakuwa kame na isiyozaa, na hakuna watu wengine watakaoishi hapo ila watu wa Kanaani;"
                },
                {
                    "number": 8,
                    "text": "Kwa maana tazama, Bwana atailaani nchi kwa joto kali, na ukame wake utadumu milele; na ukaja weusi juu ya watoto wote wa Kanaani, hivyo wakadharauliwa miongoni mwa watu wote."
                },
                {
                    "number": 9,
                    "text": "Na ikawa kwamba Bwana akaniambia: Angalia; nami nikaangalia, na kuona nchi ya Sharoni, na nchi ya Henoko, na nchi ya Omneri, na nchi ya Heni, na nchi ya Shemu, na nchi ya Haneri, na nchi ya Hanania, na wakazi wao wote;"
                },
                {
                    "number": 10,
                    "text": "Na Bwana akaniambia: Nenda kwa watu hawa, na uwaambie—Watubu, nisije nikatoka na kuwapiga kwa laana, nao wakafa."
                },
                {
                    "number": 11,
                    "text": "Naye akanipa amri kwamba yanipasa kubatiza katika jina la Baba, na la Mwana, aliyejaa neema na kweli, na la Roho Mtakatifu, awashuhudiaye Baba na Mwana."
                },
                {
                    "number": 12,
                    "text": "Na ikawa kwamba Henoko aliendelea kuwasihi watu wote kutubu, isipokuwa waliokuwa watu wa Kanaani;"
                },
                {
                    "number": 13,
                    "text": "Na imani ya Henoko ilikuwa kubwa sana kwamba aliwaongoza watu wa Mungu, na maadui zao walikuja kupigana nao; na yeye alinena neno la Bwana na nchi ikatetemeka, na milima ikakimbia, hata kulingana na amri yake; na mito ya maji iligeuzwa uelekeo wake; na ngurumo za simba ilisikika nyikani; na mataifa yote yaliogopa sana, hivyo neno la Henoko lilikuwa lenye nguvu, na lugha ambayo Mungu alimpa ilikuwa yenye nguvu kubwa."
                },
                {
                    "number": 14,
                    "text": "Pia ikajitokeza nchi kutoka kilindi cha bahari, na hivyo uwoga mkubwa ulikuwa juu ya maadui wa watu wa Mungu, kiasi kwamba walikimbia na kusimama mbali na walikwenda juu ya nchi ambayo ilijitokeza kutoka kilindi cha bahari."
                },
                {
                    "number": 15,
                    "text": "Na mapandikizi ya watu wa nchi, pia, yalisimama mbali; na hapo ikaenda laana juu ya watu wote ambao walipigana dhidi ya Mungu;"
                },
                {
                    "number": 16,
                    "text": "Na kutoka wakati huo na kuendelea pakawepo vita na umwagaji wa damu miongoni mwao; lakini Bwana alikuja na kukaa pamoja na watu wake, nao walikaa katika haki."
                },
                {
                    "number": 17,
                    "text": "Uwoga juu ya Bwana ulikuwa juu ya mataifa yote, utukufu wa Bwana ukawa mkubwa sana, juu ya watu wake. Naye Bwana akaibariki nchi, nao walibarikiwa juu ya milima, na juu ya mahali palipoinuka, na wakastawi."
                },
                {
                    "number": 18,
                    "text": "Na Bwana akawaita watu wake Sayuni, kwa sababu wao walikuwa wa moyo mmoja na wazo moja, na waliishi katika haki; na hapakuwa na maskini miongoni mwao."
                },
                {
                    "number": 19,
                    "text": "Na Henoko aliendeleza kuhubiri kwake katika haki kwa watu wa Mungu. Na ikawa katika siku zake, kwamba alijenga mji ambao uliitwa Mji Mtakatifu, hata Sayuni."
                },
                {
                    "number": 20,
                    "text": "Na ikawa kwamba Henoko aliongea na Bwana; naye akamwambia Bwana: Hakika Sayuni itakaa katika usalama milele. Lakini Bwana akamwambia Henoko: Sayuni nimeibariki, bali masalia ya watu nimewalaani."
                },
                {
                    "number": 21,
                    "text": "Na ikawa kwamba Bwana akamwonyesha Henoko wakazi wote wa dunia; naye akawaona, na lo, Sayuni, baada ya muda, ikatwaliwa juu mbinguni. Na Bwana akamwambia Henoko: Tazama makao yangu milele."
                },
                {
                    "number": 22,
                    "text": "Na Henoko pia aliona masalia ya watu waliokuwa wana wa Adamu; na wakawa mchanganyiko wa uzao wote wa Adamu isipokuwa uzao wa Kaini, kwa kuwa uzao wa Kaini walikuwa weusi, na hawakuwa na mahali miongoni mwao."
                },
                {
                    "number": 23,
                    "text": "Na baada ya Sayuni ikatwaliwa juu mbinguni, Henoko aliona, na lo, mataifa yote ya dunia yalikuwa mbele yake;"
                },
                {
                    "number": 24,
                    "text": "Na hapo kikaja kizazi baada ya kizazi; na Henoko akawa yuko juu na amenyakuliwa, hata kifuani mwa Baba, na Mwana wa Mtu; na tazama, uwezo wa Shetani ulikuwa juu ya uso wote wa dunia."
                },
                {
                    "number": 25,
                    "text": "Naye aliwaona malaika wakishuka kutoka mbinguni; naye akasikia sauti kubwa ikisema: Ole, ole kwa wakazi wa dunia."
                },
                {
                    "number": 26,
                    "text": "Naye akamwona Shetani; na akiwa na mnyororo mkubwa mkononi mwake, nao uliifunika uso wote wa dunia kwa giza; naye akaangalia juu na kucheka, nao malaika zake wakafurahi."
                },
                {
                    "number": 27,
                    "text": "Na Henoko akawaona malaika wakishuka kutoka mbinguni, wakiwashuhudia Baba na Mwana; na Roho Mtakatifu akawashukia wengi, nao wakanyakuliwa Sayuni kwa uwezo wa mbinguni."
                },
                {
                    "number": 28,
                    "text": "Na ikawa kwamba Mungu wa mbinguni akaangalia juu ya masalia ya watu, na akalia; na Henoko analishuhudia, akisema: Yawezekanaje basi mbingu kulia, na kumwaga machozi yao kama vile mvua juu ya milima?"
                },
                {
                    "number": 29,
                    "text": "Na Henoko akamwambia Bwana: Yawezekanaje wewe kulia, kwa maana wewe u mtakatifu, nawe ni wa kutoka milele yote hadi milele yote."
                },
                {
                    "number": 30,
                    "text": "Na kama ingeliwezekana mwanadamu aweze kuhesabu vipande vya dunia, ndiyo, mamilioni ya dunia kama hii, isingelikuwa mwanzo wa idadi ya viumbe vyako; na mapazia yako bado yamekunjuliwa; na bado wewe ungali hapo, na kifua chako kiko hapo; nawe pia u mwenye haki; u mwenye huruma na mwema milele;"
                },
                {
                    "number": 31,
                    "text": "Nawe umeichukua Sayuni kifuani kwako mwenyewe, kutoka viumbe vyako vyote, kutoka milele hadi milele yote; na hakuna kingine ila amani, haki, na kweli ndiyo makao ya kiti chako cha enzi; na neema itakwenda mbele ya uso wako na pasipokuwa na mwisho; yawezekanaje basi wewe kulia?"
                },
                {
                    "number": 32,
                    "text": "Bwana akamwambia Henoko: Tazama ndugu zako hawa; wao ni kazi ya ustadi wa mikono yangu wenyewe, nami niliwapa maarifa yao, katika siku ile niliyowaumba; na katika Bustani ya Edeni, nikampa mtu haki ya kujiamulia;"
                },
                {
                    "number": 33,
                    "text": "Na kwa ndugu zako Mimi niliwaambia, na pia nikawapa amri, kwamba yawapasa kupendana, na kwamba yawapasa kunichagua Mimi, Baba yao; lakini tazama, wao hawana urafiki jamaa zao, nao wanaichukia damu yao wenyewe;"
                },
                {
                    "number": 34,
                    "text": "Na moto wa uchungu wa hasira yangu unawaka dhidi yao; na katika hali yangu kali ya kutokufurahia nitaleta gharika juu yao, kwa maana hasira yangu kali inawaka dhidi yao."
                },
                {
                    "number": 35,
                    "text": "Tazama, Mimi ndimi Mungu; Mtu wa Utakatifu ndilo jina langu; Mtu wa Ushauri ndilo jina langu; na Bila Mwisho na Milele ndilo jina langu, pia."
                },
                {
                    "number": 36,
                    "text": "Kwa sababu hiyo, ninaweza kuunyosha mkono wangu na kuvishika viumbe vyote nilivyoviumba; na jicho langu laweza kuvitoboa pia, na miongoni mwa kazi za ustadi wa mikono yangu yote hapajawa na uovu mkubwa kama miongoni mwa ndugu zako."
                },
                {
                    "number": 37,
                    "text": "Lakini tazama, dhambi zao zitakuwa juu ya vichwa vya baba zao; Shetani atakuwa ndiye baba yao, na huzuni ndiyo itakuwa hukumu yao; na mbingu yote italia juu yao, hata kazi yote ya ustadi wa mikono yangu; kwa sababu hiyo mbingu zote hazipaswi kulia, zikiwaona hawa watakaoteseka?"
                },
                {
                    "number": 38,
                    "text": "Lakini tazama, hawa ambao macho yako yapo juu yao wataangamia katika gharika; na tazama, nitawafungia katika jela niliyoiandaa kwa ajili yao."
                },
                {
                    "number": 39,
                    "text": "Na Yule ambaye nimemchagua ameomboleza mbele ya uso wangu. Kwa sababu hiyo, yeye ameteseka kwa ajili ya dhambi zao; ili mradi wao wakitubu katika siku ile ambayo Mteule wangu atakaporejea kwangu, na hadi siku hiyo wao watakuwa katika mateso;"
                },
                {
                    "number": 40,
                    "text": "Kwa hiyo, kwa ajili hii mbingu zitalia, ndiyo, na kazi zote za ustadi wa mikono yangu."
                },
                {
                    "number": 41,
                    "text": "Na ikawa kwamba Bwana akasema na Henoko, na akamwambia Henoko matendo yote ya wanadamu; kwa hiyo, Henoko alijua, na akautazama uovu wao, na huzuni yao, na akalia na akaunyosha mikono yake, na moyo wake ukavimba na kupanuka kama milele; na moyo wake ukatamani; na milele yote ikatikisika."
                },
                {
                    "number": 42,
                    "text": "Na Henoko pia akamwona Nuhu, na familia yake; kwamba uzao wote wa wana wa Nuhu ulipaswa kuokolewa kwa wokovu wa kimwili;"
                },
                {
                    "number": 43,
                    "text": "Kwa hiyo Henoko aliona kuwa Nuhu alijenga safina; na kwamba Bwana alitabasamu juu yake, naye aliishika mkononi mwake mwenyewe; lakini juu ya masalia ya waovu gharika iliwajia na kuwameza."
                },
                {
                    "number": 44,
                    "text": "Na Henoko akiwa anaona hili, alikuwa na uchungu rohoni mwake, na akawalilia ndugu zake, na akaziambia mbingu: Nitakataa kufarijiwa; lakini Bwana akamwambia Henoko: Inua moyo wako, na ufurahi; na uangalie."
                },
                {
                    "number": 45,
                    "text": "Na ikawa kwamba Henoko akaangalia; na kutoka kwa Nuhu, aliziona familia zote za dunia; naye akamlilia Bwana, akisema: Lini siku ya Bwana itakuja? Lini damu ya Wenye Haki itakapomwagwa, ili wale wote wenye kuomboleza wapate kutakaswa na kupata uzima wa milele?"
                },
                {
                    "number": 46,
                    "text": "Na Bwana akasema: Itakuwa katika kipindi cha meridiani, katika siku za uovu na kulipa kisasi."
                },
                {
                    "number": 47,
                    "text": "Na tazama, Henoko aliiona siku ile ya kuja kwa Mwana wa Mtu, hata katika mwili; na roho yake ilifurahia, akisema: Mwenye haki ameinuliwa juu, na Mwanakondoo amechinjwa tangu kuwekwa kwa msingi wa ulimwengu; na kwa imani mimi ni kifuani mwa Baba, na tazama, Sayuni i pamoja nami."
                },
                {
                    "number": 48,
                    "text": "Na ikawa kwamba Henoko aliangalia juu ya dunia; naye akasikia sauti kutoka kifuani mwake, ikisema: Ole, ole wangu mimi, mama wa wanadamu; ninaumia, nimechoka, kwa sababu ya uovu wa watoto wangu. Ni lini nitapumzika, na kuoshwa kutokana na uchafu uliotoka kwangu? Lini Muumba wangu atanitakasa, ili nipate kupumzika, na haki kwa muda ikae juu ya uso wangu?"
                },
                {
                    "number": 49,
                    "text": "Na Henoko aliposikia dunia ikiomboleza, naye alilia, na akamlilia Bwana, akisema: Ee Bwana, je, hautakuwa na huruma juu ya dunia? Je, hutawabariki watoto wa Nuhu?"
                },
                {
                    "number": 50,
                    "text": "Na ikawa kwamba Henoko aliendeleza kilio chake kwa Bwana, akisema: Ninakuomba, Ee Bwana, katika jina la Mwanao wa Pekee, hata Yesu Kristo, kwamba uwe na huruma juu ya Nuhu na uzao wake, ili dunia kamwe isipate tena kufunikwa na gharika."
                },
                {
                    "number": 51,
                    "text": "Na Bwana hakuweza kumkatalia; naye akaagana na Henoko, na akamwapia kwa kiapo, kwamba ataizuia gharika; na kwamba angewasihi watoto wa Nuhu;"
                },
                {
                    "number": 52,
                    "text": "Naye akalipeleka tangazo lisilobadilika, ili mabaki ya uzao wake daima wataonekana miongoni mwa mataifa yote, wakati dunia ikiendelea kuwepo;"
                },
                {
                    "number": 53,
                    "text": "Na Bwana akasema: Heri yeye ambaye kupitia uzao wake Masiya atakuja; kwa maana yeye husema—Mimi ndiye Masiya, Mfalme wa Sayuni, Mwamba wa Mbingu, ambao mpana kama milele; yeyote aingiaye langoni na kupanda kwa njia ya Mimi kamwe hataanguka; kwa hiyo, heri wao niliowazungumza, kwa maana watakuja na nyimbo za shangwe isiyo na mwisho."
                },
                {
                    "number": 54,
                    "text": "Na ikawa kwamba Henoko akamlilia Bwana, akisema: Wakati Mwana wa Mtu atakapokuja katika mwili, dunia itapumzika? Nakuomba, nionyeshe mambo haya."
                },
                {
                    "number": 55,
                    "text": "Na Bwana akamwambia Henoko: Angalia, naye akaangalia na akamwona Mwana wa Mtu ameinuliwa juu ya msalaba, kwa jinsi ya wanadamu."
                },
                {
                    "number": 56,
                    "text": "Naye akasikia sauti kubwa; na mbingu zikafunikwa kwa pazia; na viumbe wote wa Mungu waliomboleza; nayo dunia ikiugulia; na miamba kupasuka; na watakatifu wakiamka, na kuvikwa taji mkono wa kuume wa Mwana wa Mtu, kwa mataji ya utukufu;"
                },
                {
                    "number": 57,
                    "text": "Na roho nyingi zilizokuwa kifungoni zilitoka, na kusimama mkono wa kuume wa Mungu; na waliosalia walihifadhiwa katika minyororo ya giza hadi hukumu ya ile siku iliyo kuu."
                },
                {
                    "number": 58,
                    "text": "Na tena Henoko aliomboleza na kumlilia Bwana, akisema: Ni lini dunia itapumzika?"
                },
                {
                    "number": 59,
                    "text": "Na Henoko akamwona Mwana wa Mtu akapaa juu kwa Baba; naye akamlingana Bwana, akisema: Je, hautakuja tena juu ya dunia? Kwa vile wewe ndiye Mungu, nami nakujua, nawe umeniapia, na kuniamuru kwamba nikuombe katika jina la Mwanao wa Pekee; nawe umenifanya mimi, na kunipa haki ya enzi yako, na siyo kwa uwezo wangu, bali kwa neema zako wewe mwenyewe; kwa sababu hiyo, ninakuuliza kama hautakuja tena juu ya dunia."
                },
                {
                    "number": 60,
                    "text": "Na Bwana akamwambia Henoko: Kama vile niishivyo, hata hivyo nitakavyokuja katika siku za mwisho, katika siku za uovu na kulipa kisasi, kutimiza kiapo ambacho nimekuapia juu ya watoto wa Nuhu;"
                },
                {
                    "number": 61,
                    "text": "Nayo siku yaja ambayo dunia itapumzika, lakini kabla ya siku ile mbingu zitatiwa giza, na pazia la giza litaifunika dunia; na mbingu zitatikisika, na dunia pia; na dhiki kubwa itakuwa miongoni mwa wanadamu, lakini watu wangu nitawalinda;"
                },
                {
                    "number": 62,
                    "text": "Na haki nitaishusha kutoka mbinguni; na ukweli nitaueneza kutoka duniani, ili kutoa ushuhuda wa Mwanangu wa Pekee; ufufuko wake kutoka kwa wafu; ndiyo, na pia ufufuko wa watu wote; na haki na ukweli nitavifanya viifagie dunia kama vile kwa gharika, ili kuwakusanya wateule wangu kutoka pande nne za dunia, kwenda mahali nitakapopatayarisha Mji Mtakatifu, ili watu wangu wapate kufunga viuno vyao, na kutazamia wakati wa kuja kwangu; kwani patakuwepo hema yangu, na itaitwa Sayuni, Yerusalemu Mpya."
                },
                {
                    "number": 63,
                    "text": "Na Bwana akamwambia Henoko: Halafu wewe na mji wako wote mtakutana nao huko, nasi tutawapokea kifuani mwetu, nao watatuona; nasi tunawaangukia shingoni mwao, nao wataanguka shingoni mwetu, nasi tutapigana busu;"
                },
                {
                    "number": 64,
                    "text": "Na huko kutakuwa na makao yangu, nayo itakuwa Sayuni, ambayo itajitenga kutoka kwa viumbe vyote nilivyovifanya; na kwa kitambo cha miaka elfu dunia itapumzika."
                },
                {
                    "number": 65,
                    "text": "Na ikawa kwamba Henoko aliiona siku ya kuja kwa Mwana wa Mtu, katika siku za mwisho, kukaa juu ya dunia katika haki kwa kitambo cha miaka elfu;"
                },
                {
                    "number": 66,
                    "text": "Lakini kabla ya siku hiyo aliona dhiki kubwa miongoni mwa waovu; na pia aliona bahari, kwamba ilikuwa ikihangaika, na mioyo ya watu ikikata tamaa, ikiangalia kwa hofu kwa ajili ya hukumu za Mwenyezi Mungu, ambazo zitakuja juu ya waovu."
                },
                {
                    "number": 67,
                    "text": "Na Bwana akamwonyesha Henoko mambo yote, hata mwisho wa ulimwengu; naye aliiona siku ya wenye haki, saa ya ukombozi wao, na wakapokea utimilifu wa shangwe;"
                },
                {
                    "number": 68,
                    "text": "Na siku zote za Sayuni, katika siku za Henoko, zilikuwa miaka mia tatu na sitini na mitano."
                },
                {
                    "number": 69,
                    "text": "Na Henoko na watu wake wote walitembea pamoja na Mungu, naye alikaa katikati ya Sayuni; na ikawa kwamba Sayuni ikatoweka, kwani Mungu aliipokea kifuani mwake yeye mwenyewe; na kutokea hapo ukaenea uvumi ukisema, Sayuni imekimbia."
                }
            ]
        },
        "/study/scriptures/pgp/moses/8": {
            "uri": "/study/scriptures/pgp/moses/8",
            "title": "Musa 8",
            "data_type": "chapter",
            "chapter_name": "Mlango wa 8",
            "chapter_summary": [
                "Methusela anatoa unabii—Nuhu na wanawe wahubiri injili—Uovu mkubwa waenea—Wito wa toba hausikilizwi—Mungu atangaza maangamizi ya wenye mwili wote kwa Gharika."
            ],
            "subtitle": [
                "(Februari 1831)"
            ],
            "verses": [
                {
                    "number": 1,
                    "text": "Na siku zote za Henoko zilikuwa miaka mia nne na thelathini."
                },
                {
                    "number": 2,
                    "text": "Na ikawa kwamba Methusela, mwana wa Henoko, hakuchukuliwa, ili agano la Bwana lipate kutimizwa, alilolifanya kwa Henoko; kwa maana yeye hakika aliagana na Henoko kwamba Nuhu atakuwa tunda la viuno vyake."
                },
                {
                    "number": 3,
                    "text": "Na ikawa kwamba Methusela akatoa unabii kwamba kutoka viuno vyake zitachipuka falme zote za dunia (kupitia Nuhu), naye akajitwalia utukufu."
                },
                {
                    "number": 4,
                    "text": "Na hapo ikatokea njaa kubwa katika nchi, na Bwana akailaani dunia kwa laana kali, na wakazi wake wengi wakafa."
                },
                {
                    "number": 5,
                    "text": "Na ikawa kwamba Methusela akaishi miaka mia moja na themanini na saba, na akamzaa Lameki;"
                },
                {
                    "number": 6,
                    "text": "Na Methusela akaishi, baada ya kumzaa Lameki, miaka mia saba na themanini na miwili, naye akazaa wana na mabinti;"
                },
                {
                    "number": 7,
                    "text": "Na siku zote za Methusela zilikuwa miaka mia tisa na sitini na tisa, naye akafa."
                },
                {
                    "number": 8,
                    "text": "Na Lameki aliishi miaka mia moja na themanini na miwili, na akamzaa mwana,"
                },
                {
                    "number": 9,
                    "text": "Naye akamwita jina lake Nuhu, akisema: Mwana huyu atatufariji juu ya kazi zetu na sulubu za mikono yetu, kwa sababu ya ardhi ambayo Bwana ameilaani."
                },
                {
                    "number": 10,
                    "text": "Na Lameki aliishi, baada ya kumzaa Nuhu, miaka mia tano na tisini na mitano, na akawazaa wana na mabinti zake;"
                },
                {
                    "number": 11,
                    "text": "Na siku zote za Lameki zilikuwa miaka mia saba na sabini na saba, naye akafa."
                },
                {
                    "number": 12,
                    "text": "Na Nuhu alikuwa na umri wa miaka mia nne na hamsini, naye akamzaa Yafethi; na miaka arobaini na miwili baadaye akamzaa Shemu kwake yeye aliyekuwa mama wa Yafethi, na alipokuwa na umri wa miaka mia tano akamzaa Hamu."
                },
                {
                    "number": 13,
                    "text": "Naye Nuhu na wanawe walimsikiliza Bwana, nao wakamsikia, nao wakaitwa wana wa Mungu."
                },
                {
                    "number": 14,
                    "text": "Na wakati watu hawa walipoanza kuongekeza juu ya uso wa dunia, na mabinti wakazaliwa kwao, na wana wa watu wakawaona mabinti wale kuwa ni wazuri, nao wakawachukua kuwa wake zao, hata kadiri walivyowachagua."
                },
                {
                    "number": 15,
                    "text": "Na Bwana akamwambia Nuhu: Mabinti za wana wako wamejiuza wenyewe; kwa maana tazama hasira yangu inawaka dhidi ya wana wa watu, kwa kuwa hawataisikiliza sauti yangu."
                },
                {
                    "number": 16,
                    "text": "Na ikawa kwamba Nuhu akatoa unabii, na kufundisha mambo ya Mungu, hata kama ilivyokuwa hapo mwanzoni."
                },
                {
                    "number": 17,
                    "text": "Naye Bwana akasema kwa Nuhu: Roho yangu haitashindana na mwanadamu daima, kwa kuwa yeye atajua kwamba wenye nyama wote watakufa; hata hivyo siku zake zitakuwa miaka mia moja na ishirini; na kama wanadamu hawatatubu, nitaleta gharika juu yao."
                },
                {
                    "number": 18,
                    "text": "Na katika siku zile palikuwepo na mapandikizi ya watu duniani, nao walitafuta kuyaondoa maisha ya Nuhu; lakini Bwana alikuwa pamoja na Nuhu, na uweza wa Bwana ulikuwa juu yake."
                },
                {
                    "number": 19,
                    "text": "Na Bwana akamtawaza Nuhu kwa mfano wake yeye mwenyewe, na akamwamuru kwamba aende akaitangaze Injili yake kwa wanadamu, hata kama vile ilivyotolewa kwa Henoko."
                },
                {
                    "number": 20,
                    "text": "Na ikawa kwamba Nuhu akawasihi wanadamu kwamba yawapasa kutubu; lakini hawakuyasikiliza maneno yake;"
                },
                {
                    "number": 21,
                    "text": "Na pia, baada ya kuwa wamemsikiliza, wakamjia mbele yake, wakisema: Tazama, sisi tu wana wa Mungu; je, hatujajichukulia sisi wenyewe mabinti wa watu? Na hatuli na kunywa na kuoa, na kuozesha? Na wake zetu hutuzalia watoto, nao ni watu wenye nguvu, ambao ni kama watu wa kale, watu mashuhuri. Nao hawakusikiliza maneno ya Nuhu."
                },
                {
                    "number": 22,
                    "text": "Na Mungu akaona kwamba uovu wa wanadamu umekuwa mkubwa duniani; na kila mtu aliinuliwa na dhana ya mawazo ya moyo wake, ambayo yalikuwa uovu tu siku zote."
                },
                {
                    "number": 23,
                    "text": "Na ikawa kwamba Nuhu aliendeleza mahubiri yake kwa watu, akisema: Sikilizeni, na yatiini maneno yangu;"
                },
                {
                    "number": 24,
                    "text": "Amini na kutubu dhambi zenu na mbatizwe katika jina la Yesu Kristo, Mwana wa Mungu, hata kama baba zetu, nanyi mtampokea Roho Mtakatifu, ili mpate kufunuliwa mambo yote; na kama hamkufanya hili, gharika itakuja juu yenu; hata hivyo wao hawakusikiliza."
                },
                {
                    "number": 25,
                    "text": "Na hii ilimhuzunisha Nuhu, na moyo wake ulipata uchungu kwamba Bwana amemuumba mtu juu ya dunia, nalo lilimhuzunisha moyoni mwake."
                },
                {
                    "number": 26,
                    "text": "Na Bwana akasema: Nitamwangamiza mwanadamu niliyemuumba, kutoka uso wa dunia, wote mwanadamu na mnyama, na kitambaacho, na ndege wa angani; kwani ilimhuzunisha Nuhu kwamba nimewaumba, na kwamba nimevifanya hivyo; naye amenilingana; kwa kuwa wametafuta kuutoa uhai wake."
                },
                {
                    "number": 27,
                    "text": "Na hivyo Nuhu akapata neema machoni pa Bwana; kwa maana Nuhu alikuwa mtu mwenye haki, na mkamilifu katika kizazi chake; naye alitembea pamoja na Mungu, na pia vile vile wanawe watatu, Shemu, Hamu, na Yafethi."
                },
                {
                    "number": 28,
                    "text": "Dunia ikawa imeharibika mbele za Mungu, nayo ikawa imejaa dhuluma."
                },
                {
                    "number": 29,
                    "text": "Na Mungu akaangalia juu ya dunia, na, tazama, ikawa imeharibika, maana kila mwenye mwili amejiharibia njia yake duniani."
                },
                {
                    "number": 30,
                    "text": "Na Mungu akamwambia Nuhu: Mwisho wa kila mwenye mwili umekuja mbele zangu, kwa maana nchi imejazwa dhuluma, na tazama nitawaharibu wenye mwili wote kutoka duniani."
                }
            ]
        },
        "/study/scriptures/pgp/abr/1": {
            "uri": "/study/scriptures/pgp/abr/1",
            "title": "Ibrahimu 1",
            "data_type": "chapter",
            "chapter_name": "Mlango wa 1",
            "chapter_summary": [
                "Ibrahimu ataka baraka za mpango wa kipatriaki—Anateswa na makuhani wa uongo katika Ukaldayo—Yehova anamwokoa—Asili ya Misri na utawala wake vinapitiwa upya."
            ],
            "book_title": "Kitabu cha Ibrahimu",
            "subtitle": [
                "Kimetafsiriwa kutoka Kwenye Mafunjo na Joseph Smith"
            ],
            "verses": [
                {
                    "number": 1,
                    "text": "Katika nchi ya Ukaldayo, katika makazi ya baba zangu, mimi, Ibrahimu, nikaona kwamba ilikuwa muhimu kwangu kupata mahali pengine kwa makazi;"
                },
                {
                    "number": 2,
                    "text": "Na, nilipoona huko kulikuwa na furaha na amani kubwa na mapumziko kwa ajili yangu, nilizitafuta baraka za baba, na haki ambayo kwayo ningetawazwa ili kuhudumu katika hiyo; mimi mwenyewe nikiwa mfuasi wa haki, nikitamani pia kuwa mtu mmoja mwenye ujuzi mkubwa, na kuwa mfuasi mkubwa wa haki, na mtu mwenye kumiliki ujuzi mkubwa, na kuwa baba wa mataifa mengi, mtawala wa amani, na nikitamani kupokea maelekezo, na kushika amri za Mungu, nikawa mrithi mwenye haki, Kuhani Mkuu, nikishikilia haki zilizokuwa mali za mababu."
                },
                {
                    "number": 3,
                    "text": "Ilitunukiwa juu yangu kutoka kwa baba; ikaja chini kutoka kwa mababu, kutoka mwanzo wa wakati, ndiyo, hata kutoka mwanzo, au kabla ya msingi wa dunia, hadi wakati huu uliopo, hata haki ya uzaliwa wa kwanza, au mtu wa kwanza, ambaye ni Adamu, au baba wa kwanza, kupitia akina baba hadi kwangu mimi."
                },
                {
                    "number": 4,
                    "text": "Nilitafuta kutawazwa kwangu katika Ukuhani kulingana na utawazo wa Mungu kwa mababu juu ya uzao."
                },
                {
                    "number": 5,
                    "text": "Baba zangu wakiwa wamegeuka kutoka kwenye uadilifu wao, na mbali na amri takatifu ambazo Bwana Mungu wao aliwapa, wakiwaabudu miungu ya wapagani, wakikataa kabisa kuisikiliza sauti yangu;"
                },
                {
                    "number": 6,
                    "text": "Kwa kuwa mioyo yao ilikuwa tayari kufanya uovu, na waligeuka kabisa kwa mungu wa Elkena, na mungu wa Libna, na mungu wa Mahmakra, na mungu wa Korashi, na mungu wa Farao, mfalme wa Misri;"
                },
                {
                    "number": 7,
                    "text": "Kwa hiyo mioyo yao iligeukia kwa kafara za wapagani kwa kuwatoa watoto wao kwa sanamu hizi zisizosema, na hawakusikiliza sauti yangu, bali walidhamiria kuutoa uhai wangu kwa mkono wa kuhani wa Elkena. Kuhani wa Elkena alikuwa pia kuhani wa Farao."
                },
                {
                    "number": 8,
                    "text": "Sasa, kwa wakati huu ilikuwa ni desturi ya kuhani wa Farao, mfalme wa Misri, kutoa sadaka juu ya madhabahu iliyokuwa imejengwa katika nchi ya Ukaldayo, kwa ajili ya kuwatolea sadaka miungu hawa wakigeni, wanaume, wanawake, na watoto."
                },
                {
                    "number": 9,
                    "text": "Na ikawa kwamba kuhani alitoa sadaka kwa mungu wa Farao, na pia kwa mungu wa Shagrili, hata kwa jinsi ya Wamisri. Sasa mungu wa Shagrili alikuwa jua."
                },
                {
                    "number": 10,
                    "text": "Hata sadaka ya shukrani ya mtoto kuhani wa Farao aliitoa juu ya madhabahu ambayo ilikuwa imesimama kwenye mlima ulioitwa Mlima wa Potifa, juu ya kilele cha nyanda za Olishemu."
                },
                {
                    "number": 11,
                    "text": "Sasa, kuhani huyu alikuwa ametoa juu ya madhabahu hii wanawali watatu kwa mara moja, ambao walikuwa mabinti wa Onita, mmoja wa wazao halisi moja kwa moja kutoka viuno vya Hamu. Wanawali hawa walitolewa sadaka kwa sababu ya uadilifu wao; wao hawakukubali kupiga magoti na kuwasujudia mungu wa miti au wa mawe, kwa sababu hiyo wakawauwa juu ya madhabahu hii, nayo ilifanyika kwa jinsi ya Wamisri."
                },
                {
                    "number": 12,
                    "text": "Na ikawa kwamba makuhani wakanikamata kwa nguvu, ili wapate kuniua mimi pia, kama walivyowafanya wanawali wale juu ya madhabahu hii; na kwa sababu hiyo muweze kuwa na ufahamu wa madhabahu hii, nitawarejesha kwenye picha mwanzoni mwa kumbukumbu hii."
                },
                {
                    "number": 13,
                    "text": "Ilikuwa imetengenezwa katika umbo la kitanda, kama vile vilivyokuwako miongoni mwa Wakaldayo, nayo ilikuwa imesimama mbele za miungu wa Elkena, Libna, Mamakra, Korashi na pia mungu kama yule wa Farao, mfalme wa Misri."
                },
                {
                    "number": 14,
                    "text": "Ili upate kuwa na ufahamu wa miungu hawa, nimekupa picha zao katika michoro mwanzoni, kwa jinsi ya michoro iliyoitwa na Wakaldayo Raloni, ambayo huashiria picha inayowakilisha neno, au maandiko ya hieroglifu."
                },
                {
                    "number": 15,
                    "text": "Na wakati walipokuwa wakiinua mikono yao juu yangu, ili wapate kunitoa sadaka na kuutoa uhai wangu, tazama, nikapaza sauti yangu kwa Bwana Mungu wangu, naye Bwana akanisikiliza na kunisikia, na akanijaza ono la Mwenyezi, na malaika wasimamao mbele ya uso wake wakasimama karibu yangu, na haraka wakazifungua kamba zangu;"
                },
                {
                    "number": 16,
                    "text": "Na sauti yake ilikuwa juu yangu: Ibrahimu, Ibrahimu, tazama, jina langu ni Yehova, nami nimekusikia, na nimeshuka kuja kukuokoa, na kukuondoa kutoka nyumba ya baba yako, na kutoka kwa ndugu zako wote, kwenda katika nchi ya ugenini ambayo wewe huifahamu;"
                },
                {
                    "number": 17,
                    "text": "Na hii ni kwa sababu wao wameigeuza mbali mioyo yao kutoka kwangu, wakimwabudu mungu wa Elkena, na mungu wa Libna, na mungu wa Mamakra, na mungu wa Korashi, na mungu wa Farao, mfalme wa Misri; kwa hiyo nimeshuka ili kuwajilia wao, na kumwangamiza yeye aliyeuinua mkono wake dhidi yako, Ibrahimu, mwanangu, kuutoa uhai wako."
                },
                {
                    "number": 18,
                    "text": "Tazama, nitakuongoza kwa mkono wangu, nami nitakuchukua, ili kuliweka jina langu juu yako, hata Ukuhani wa baba yako, na uwezo wangu utakuwa juu yako."
                },
                {
                    "number": 19,
                    "text": "Kama vile ilivyokuwa kwa Nuhu ndivyo itakavyokuwa kwako; lakini kupitia huduma yako jina langu litajulikana duniani milele, kwa kuwa Mimi ndimi Mungu wako."
                },
                {
                    "number": 20,
                    "text": "Tazama, Mlima wa Potifa ulikuwa katika nchi ya Uru, ya Ukaldayo. Na Bwana akaivunja madhabahu ya Elkena, na ya miungu ya nchi, na akawaangamiza kabisa, na kumpiga yule kuhani hata akafa; na palikuwa na maombolezo makubwa katika Ukaldayo, na pia katika baraza la Farao; ambapo Farao maana yake ni mfalme kwa damu ya kifalme."
                },
                {
                    "number": 21,
                    "text": "Sasa huyu mfalme wa Misri alikuwa ni kutoka uzao wa viuno vya Hamu, na alikuwa mshiriki wa damu ya Wakanaani kwa kuzaliwa."
                },
                {
                    "number": 22,
                    "text": "Kutoka uzao huu wametoka Wamisri wote, na hivyo damu ya Wakanaani ililindwa katika nchi;"
                },
                {
                    "number": 23,
                    "text": "Nchi ya Misri ikiwa imegunduliwa kwa mara ya kwanza na mwanamke, aliyekuwa binti wa Hamu, na binti wa Egipto, jina ambalo katika Kikaldayo liinamaanisha Misri, ambalo linamaanisha kile ambacho kimekatazwa;"
                },
                {
                    "number": 24,
                    "text": "Wakati mwanamke huyu alipoigundua nchi hiyo ilikuwa chini ya maji, mwanamke ambaye baadaye aliwafanya wanawe wakae ndani yake; na hivyo, kutoka Hamu, ilichipuka jamii ile ambayo iliidumisha laana katika nchi."
                },
                {
                    "number": 25,
                    "text": "Sasa serikali ya kwanza ya Misri ilianzishwa na Farao, mwana mkubwa wa Egipto, binti wa Hamu, na ilikuwa kwa jinsi ya serikali ya Hamu, ambaye alikuwa patriaki."
                },
                {
                    "number": 26,
                    "text": "Farao, akiwa mtu mwenye haki, akaanzisha ufalme wake na kuwahukumu watu wake kwa hekima na haki siku zote za maisha yake, akitamani kwa dhati kuiga mfano ule ulioanzishwa na mababu katika kizazi cha kwanza, katika siku za utawala wa patriaki wa kwanza, hata katika utawala wa Adamu, na pia Nuhu, baba yake, ambaye alimbariki kwa baraka za dunia, na kwa baraka za hekima, lakini akamlaani yeye kuhusiana na Ukuhani."
                },
                {
                    "number": 27,
                    "text": "Sasa, Farao akiwa wa nasaba ambayo kwayo hakuweza kupata haki ya Ukuhani, licha ya kuwa Mafarao walisingizia kuwa nao kutoka kwa Nuhu, kupitia kwa Hamu, kwa ajili hiyo baba yangu alidanganyika kwa ibada zao za sanamu;"
                },
                {
                    "number": 28,
                    "text": "Lakini nitajaribu, hapo baadaye, kuonyesha kwa kuchora utaratibu wa kupanga miaka na matukio ukirudi nyuma kutoka mimi mwenyewe hadi mwanzo wa uumbaji, kwa kuwa kumbukumbu zimekuja mikononi mwangu, ambazo nimezishika hadi wakati huu."
                },
                {
                    "number": 29,
                    "text": "Sasa, baada ya kuhani wa Elkena kuwa amepigwa naye akafa, ukaja utimilifu wa mambo yale ambayo yalikuwa yamesemwa kwangu juu ya nchi ya Ukaldayo, kwamba patakuwa na njaa katika nchi."
                },
                {
                    "number": 30,
                    "text": "Hivyo njaa ikaenea sawia katika nchi yote ya Ukaldayo, na baba yangu akateseka vikali kwa sababu ya njaa, naye akatubu uovu ambao aliudhamiria dhidi yangu, wa kuutoa uhai wangu."
                },
                {
                    "number": 31,
                    "text": "Lakini kumbukumbu za mababu, hata mapatriaki, juu ya haki ya Ukuhani, Bwana Mungu wangu alizihifadhi mikononi mwangu mimi mwenyewe; kwa hiyo ufahamu wa mwanzo wa uumbaji, na pia wa sayari, na wa nyota, kama zilivyojulikana kwa mababu, nimezitunza hadi siku hii, nami nitajaribu kuandika baadhi ya mambo haya juu ya kumbukumbu hii, kwa manufaa ya wazao wangu watakaokuja baada yangu."
                }
            ]
        },
        "/study/scriptures/pgp/abr/2": {
            "uri": "/study/scriptures/pgp/abr/2",
            "title": "Ibrahimu 2",
            "data_type": "chapter",
            "chapter_name": "Mlango wa 2",
            "chapter_summary": [
                "Ibrahimu aondoka Uru kwenda Kanaani—Yehova amtokea huko Harani—Baraka zote za injili zimeahidiwa kwa uzao wake na kupitia uzao wake kwenda kwa wote—Anakwenda Kanaani na kuendelea hadi Misri."
            ],
            "verses": [
                {
                    "number": 1,
                    "text": "Sasa Bwana Mungu akazidisha njaa kuwa kali sana katika nchi ya Uru, kiasi kwamba Harani, kaka yangu, akafa; lakini Tera, baba yangu, bado aliishi katika nchi ya Uru, ya Wakaldayo."
                },
                {
                    "number": 2,
                    "text": "Na ikawa kwamba mimi, Ibrahimu, nikamchukua Sarai kuwa mke wangu, na Nahori, kaka yangu, akamchukua Milka kuwa mke wake, aliyekuwa binti wa Harani."
                },
                {
                    "number": 3,
                    "text": "Sasa Bwana alikuwa ameniambia: Ibrahimu, toka katika nchi yako, na kutoka kwa jamaa zako, na kutoka nyumba ya baba yako, uende katika nchi nitakayokuonyesha."
                },
                {
                    "number": 4,
                    "text": "Kwa hiyo nikaondoka nchi ya Uru, ya Wakaldayo, na kwenda katika nchi ya Kanaani; nami nikamchukua Loti, mwana wa kaka yangu, na mke wake, na Sarai mke wangu; na pia baba yangu akanifuata, kwenye nchi ambayo tuliita Harani."
                },
                {
                    "number": 5,
                    "text": "Na njaa ikapungua; na baba yangu akakaa katika Harani na akaishi hapo, kwa vile palikuwa na mifugo mingi katika Harani; na baba yangu akageukia tena kwenye kuabudu sanamu zake, kwa hiyo akaendelea katika Harani."
                },
                {
                    "number": 6,
                    "text": "Lakini mimi, Ibrahimu, na Loti, mwana wa kaka yangu, tukamwomba Bwana, na Bwana akanitokea, na akaniambia: Simama, na umchukue Loti pamoja nawe; kwa maana nimekusudia kuwatoa ninyi nje ya Harani, na kukufanya mhudumu wa kulichukua jina langu katika nchi ya kigeni nchi ambayo nitaitoa kwa uzao wako baada yako kuwa miliki isiyo na mwisho, wakiisikiliza sauti yangu."
                },
                {
                    "number": 7,
                    "text": "Kwa maana Mimi ndimi Bwana Mungu wako; ninakaa mbinguni; dunia ni pa kuwekea miguu yangu; ninanyoosha mkono wangu juu ya bahari, nayo huitii sauti yangu; huufanya upepo na moto kuwa gari langu; ninaiambia milima—Ondoka hapa—na tazama, inaondolewa kwa upepo wa tufani, katika kitambo kidogo, mara moja."
                },
                {
                    "number": 8,
                    "text": "Jina langu ni Yehova, nami ninajua mwisho kutoka mwanzo; kwa hiyo mkono wangu utakuwa juu yako."
                },
                {
                    "number": 9,
                    "text": "Nami nitakufanya wewe kuwa taifa kubwa, nami nitakubariki kupita kipimo, na kulifanya jina lako kuwa kubwa miongoni mwa mataifa yote, nawe utakuwa baraka kwa uzao wako baada yako, ili katika mikono yao wataichukua huduma hii na Ukuhani kwa mataifa yote;"
                },
                {
                    "number": 10,
                    "text": "Nami nitawabariki wao kupitia jina lako; kwani kadiri wengi watakavyoipokea Injili hii wataitwa kwa jina lako, nao watahesabiwa kuwa uzao wako, na watainua na kukubariki, kama baba yao;"
                },
                {
                    "number": 11,
                    "text": "Nami nitawabariki wao wenye kukubariki wewe, na nitawalaani wao wenye kukulaani wewe; na katika wewe (yaani, katika Ukuhani wako) na katika uzao wako (yaani, Ukuhani wako), kwani ninakupa ahadi kwamba haki hii itaendelea ndani yako, na katika uzao wako baada yako (ndiyo kusema, uzao wako halisi, au uzao wa mwili wako) familia zote za dunia zitabarikiwa, hata kwa baraka za Injili, ambazo ni baraka za wokovu, hata za uzima wa milele."
                },
                {
                    "number": 12,
                    "text": "Sasa, baada ya Bwana alipojiondoa kutoka kusema nami, na kuondoa uso wake kwangu, nikasema moyoni mwangu: Mtumishi wako amekutafuta kwa dhati; sasa nimekupata;"
                },
                {
                    "number": 13,
                    "text": "Wewe uliwatuma malaika zako ili kunikomboa kutoka kwa miungu wa Elkena, nami nitafanya vyema kuisikiliza sauti yako, kwa hiyo mwache mtumishi wako asimame na kuondoka kwa amani."
                },
                {
                    "number": 14,
                    "text": "Hivyo mimi, Ibrahimu, nikaondoka kama Bwana alivyoniambia, na Loti pamoja nami; na mimi, Ibrahimu, nilikuwa na umri wa miaka sitini na miwili wakati nilipoondoka kutoka Harani."
                },
                {
                    "number": 15,
                    "text": "Nami nikamchukua Sarai, ambaye nilimchukua kuwa mke wangu wakati nilipokuwa Uru, katika Ukaldayo, na Loti, mwana wa kaka yangu, na mali yetu yote tuliyoikusanya, na watu wale tuliowapata Harani, na tukatoka katika njia ya kwenda nchi ya Kanaani, na kukaa katika mahema tulipokuwa tukisafiri;"
                },
                {
                    "number": 16,
                    "text": "Kwa hiyo, milele yalikuwa maficho yetu na mwamba wetu na wokovu wetu, tulipokuwa tukisafiri kutoka Harani kwa njia ya Jershoni, ili kuja nchi ya Kanaani."
                },
                {
                    "number": 17,
                    "text": "Sasa mimi, Ibrahimu, nikajenga madhabahu katika nchi ya Jershoni, nami nikamfanyia Bwana sadaka, na nikaomba kwamba njaa ipate kugeuzwa kutoka nyumba ya baba yangu, ili wasiangamie."
                },
                {
                    "number": 18,
                    "text": "Na kisha tukapita kutoka Jershoni kupitia nchi ya mahali pa Sechemu; iliyokuwa katika nyanda za More, na tulikuwa tayari tumekuja katika mipaka ya nchi ya Wakanaani, nami nikatoa dhabihu hapo katika nyanda za More, na nikamwitia Bwana kwa moyo mkuu, kwa sababu tulikuwa tayari tumekuja katika nchi ya taifa hili la miungu wa uongo."
                },
                {
                    "number": 19,
                    "text": "Na Bwana akanitokea katika kujibu sala zangu, na akaniambia: Uzao wako nitawapa nchi hii."
                },
                {
                    "number": 20,
                    "text": "Na mimi, Ibrahimu, nikaamka kutoka mahali pa madhabahu ambayo nilimjengea Bwana, na nikaondoka kutoka mahali hapo kuelekea mlima wa mashariki ya Betheli, na nikapiga hema langu hapo, Betheli upande wa magharibi, na Ai upande wa mashariki; na huko nikamjengea Bwana madhabahu nyingine, na nikaliitia tena jina la Bwana."
                },
                {
                    "number": 21,
                    "text": "Na mimi, Ibrahimu, nikasafiri, nikiendelea kuelekea kusini; na kulikuwa na kuendelea kwa njaa katika nchi; nami, Ibrahimu, nikaishia kwenda katika Misri, ili kukaa huko, kwa kuwa njaa imekuwa kali."
                },
                {
                    "number": 22,
                    "text": "Na ikawa wakati nilipokaribia kuingia Misri, Bwana akaniambia: Tazama, Sarai, mke wako, ni mwanamke mzuri wa sura;"
                },
                {
                    "number": 23,
                    "text": "Kwa hiyo itakuwa, wakati Wamisri watakapomwona, watasema—Huyu ni mke wake; nao watakuua, lakini watamwacha mke wako hai; kwa hiyo angalia kwamba unafanya hekima hii:"
                },
                {
                    "number": 24,
                    "text": "Mwache yeye aseme kwa Wamisri, kuwa yeye ni dada yako, na nafsi yako itaishi."
                },
                {
                    "number": 25,
                    "text": "Na ikawa kwamba mimi, Ibrahimu, nikamwambia Sarai, mke wangu, yale yote ambayo Bwana aliniambia—Kwa hiyo uwaambie, ninakuomba, kuwa wewe u dada yangu, ili ipate kuwa heri kwangu kwa ajili yako, na nafsi yangu itaishi kwa sababu yako."
                }
            ]
        },
        "/study/scriptures/pgp/abr/3": {
            "uri": "/study/scriptures/pgp/abr/3",
            "title": "Ibrahimu 3",
            "data_type": "chapter",
            "chapter_name": "Mlango wa 3",
            "chapter_summary": [
                "Ibrahimu ajifunza juu ya jua, mwezi, na nyota kwa njia ya Urimu na Thumimu—Bwana anamfunulia asili ya umilele wa roho—Anajifunza juu ya maisha kabla, kuteuliwa kabla, Uumbaji, kuteuliwa kwa Mkombozi, na hali ya pili ya mwanadamu."
            ],
            "verses": [
                {
                    "number": 1,
                    "text": "Na mimi, Ibrahimu, nilikuwa na Urimu na Thumimu, ambavyo Bwana Mungu wangu alinipatia, katika Uru ya Wakaldayo;"
                },
                {
                    "number": 2,
                    "text": "Nami nikaziona nyota, kwamba zilikuwa kubwa sana, na kwamba mojawapo ilikuwa karibu zaidi na kiti cha enzi cha Mungu; na zilikuwa nyingi kubwa, ambazo zilikuwa karibu nayo;"
                },
                {
                    "number": 3,
                    "text": "Na Bwana akaniambia: Hizi ndizo zinazotawala; na jina la ile kubwa ni Kolobu, kwa sababu iko karibu nami, kwani Mimi ndimi Bwana Mungu wako: Nimeiweka hii izitawale zile zote zilizo katika mpangilio huo huo kama wa huo ambao juu yake wewe umesimama."
                },
                {
                    "number": 4,
                    "text": "Na Bwana akaniambia, kwa Urimu na Thumimu, kwamba Kolobu ilikuwa mfano wa Bwana, kulingana na nyakati zake na majira katika mizunguko yake; kwamba mzunguko mmoja ni sawa na siku moja kwa Bwana, kwa jinsi ya kuhesabu kwake, ikiwa ni miaka elfu moja kulingana na wakati uliopangwa kwa hapo uliposimama wewe. Huku ndiko kuhesabu kwa wakati wa Bwana, kulingana na kuhesabu kwa Kolobo."
                },
                {
                    "number": 5,
                    "text": "Na Bwana akaniambia: Sayari ambayo ni mwanga mdogo, ndogo kuliko ile itawalayo mchana, hata usiku, ni ya juu au ni kubwa kuliko hiyo ambayo wewe juu yake umesimama kwa kuhusu kuhesabu kwake wakati, kwa maana inatembea kwa mpangilio na pole pole zaidi; huu ni utaratibu kwa sababu inasimama juu ya dunia ambayo juu yake wewe umesimama, kwa hiyo kuhesabu wakati wake siyo mara nyingi sana kama vile idadi ya siku zake, na miezi, na miaka."
                },
                {
                    "number": 6,
                    "text": "Na Bwana akaniambia: Sasa, Ibrahimu, kweli hizo mbili zipo, tazama na macho yako yanaziona; umejaliwa kujua nyakati za kuhesabu, na wakati uliopangwa, ndiyo, wakati uliopangwa wa dunia ambayo juu yake wewe umesimama, na wakati uliopangwa wa mwanga mkubwa uliowekwa kutawala mchana, na wakati uliopangwa wa mwanga mdogo ambao umewekwa kutawala usiku."
                },
                {
                    "number": 7,
                    "text": "Sasa muda uliopangwa wa mwanga mdogo ni muda mrefu kwa kuhesabu kwa muda wa dunia ambayo juu yake wewe umesimama."
                },
                {
                    "number": 8,
                    "text": "Na mahali zilipo kweli hizi mbili, hapo patakuwa na kweli nyingine juu yake, hii ni kusema, patakuwepo na sayari nyingine ambayo kuhesabu wakati wake utakuwa mrefu zaidi;"
                },
                {
                    "number": 9,
                    "text": "Na hivyo kutakuwa na kuhesabiwa kwa wakati wa sayari moja juu ya nyingine, hadi utakapofika karibu na Kolobo, Kolobo ambayo ni kwa mfano wa kuhesabu kwa wakati wa Bwana; Kolobo ambayo imewekwa karibu na kiti cha enzi cha Mungu, ili kuzitawala sayari zile zote ambazo ni za utaratibu huo huo kama wa hiyo ambayo juu yake wewe umesimama."
                },
                {
                    "number": 10,
                    "text": "Na imetolewa kwako wewe ili kujua muda uliopangwa wa nyota zote zile zilizowekwa ili kutoa nuru, hadi wewe ufike karibu na kiti cha enzi cha Mungu."
                },
                {
                    "number": 11,
                    "text": "Hivyo mimi, Ibrahimu, nikaongea na Bwana, uso kwa uso, kama mtu aongeavyo na mtu mwingine; naye akanieleza juu ya kazi ambazo mikono yake imezifanya;"
                },
                {
                    "number": 12,
                    "text": "Na akaniambia: Mwanangu, mwanangu (na mkono wake akiwa ameunyoosha), tazama nitakuonyesha haya yote. Naye akaweka mkono wake juu ya macho yangu, nami nikaona vitu hivyo ambavyo mikono yake ilivifanya, ambavyo vilikuwa vingi; navyo viliongezeka mbele ya macho yangu, nami sikuweza kuuona mwisho wake."
                },
                {
                    "number": 13,
                    "text": "Na akaniambia: Hili ni Shineha, ambalo ni jua. Naye akaniambia: Kokobo, ambayo ni nyota. Naye akaniambia: Olea, ambao ni mwezi, Na akaniambia: Kokaubimu, ambayo humaanisha nyota, au mianga yote mikuu, ambayo ilikuwapo katika anga la mbingu"
                },
                {
                    "number": 14,
                    "text": "Na ilikuwa katika nyakati za usiku Bwana alipoyasema maneno haya kwangu: Nitakuzidisha, na uzao wako baada yako, kama hizi; na kama wewe usivyoweza kuhesabu idadi ya mchanga, hivyo ndivyo itakavyokuwa idadi ya wazao wako."
                },
                {
                    "number": 15,
                    "text": "Na Bwana akaniambia: Ibrahimu, ninakuonyesha mambo haya kabla wewe hujakwenda Misri, ili upate kuyatangaza maneno haya yote."
                },
                {
                    "number": 16,
                    "text": "Kama vitu viwili vipo, na hapo pakiwa na kimoja juu ya kingine, hapo patakuwa na vitu vikubwa zaidi juu yao; kwa hiyo Kolobu ndiyo kubwa kupita Kokaubimu zote zile ambazo wewe umeziona, kwa sababu hiyo iko karibu zaidi na mimi."
                },
                {
                    "number": 17,
                    "text": "Sasa, kama kuna vitu viwili, kimoja juu ya kingine, na mwezi ukawa juu ya dunia, halafu yawezekana ikawa kwamba sayari au nyota yaweza kuwa juu yake; na hakuna kitu Bwana Mungu wako atakachokichukua moyoni mwake ili akifanye isipokuwa kile atakachokikamilisha."
                },
                {
                    "number": 18,
                    "text": "Hata hivyo yeye akazifanya nyota kubwa zaidi; vile vile, pia, kama patakuwa na roho mbili, na moja itakuwa na akili zaidi kuliko nyingine, hata hivyo roho hizi mbili, licha ya kuwa moja ina akili zaidi kuliko nyingine, zote hazina mwanzo; zilikuwepo kabla, nazo hazitakuwa na mwisho, nazo zitaishi baada ya hapa, kwa kuwa hizo ni ginolaumu, au milele."
                },
                {
                    "number": 19,
                    "text": "Na Bwana akaniambia: Kweli hizi mbili zipo, kwamba zipo roho mbili, moja ikiwa na akili nyingi zaidi ya nyingine; na itakuweko nyingine yenye akili zaidi yao; Mimi ndimi Bwana Mungu wako, nina akili nyingi kuliko wao wote."
                },
                {
                    "number": 20,
                    "text": "Bwana Mungu wako alimtuma malaika wake ili kukukomboa wewe kutoka mikono ya kuhani wa Elkena."
                },
                {
                    "number": 21,
                    "text": "Mimi naishi katikati yao wote; kwa hiyo, Mimi, sasa nimeshuka chini kwako wewe ili kukutangazia kazi ambazo mikono yangu imezifanya, ambamo ndani yake hekima yangu huzipita zote, kwa maana ninatawala juu mbinguni, na chini duniani, kwa hekima yote na busara, juu ya viumbe-akili-asilia vyote ambavyo macho yako yalivyoviona kutoka mwanzo; nalishuka chini mwanzoni katikati ya viumbe-akili-asilia wote ambao wewe umewaona."
                },
                {
                    "number": 22,
                    "text": "Sasa Bwana akanionyesha mimi, Ibrahimu, viumbe-akili-asilia ambavyo vilivyokuwepo kabla ya ulimwengu kuwako; na miongoni mwa hivi vyote vilikuwako vingi vilivyo mashuhuri na vikuu;"
                },
                {
                    "number": 23,
                    "text": "Na Mungu akaziona roho hizi kwamba zilikuwa njema, naye alisimama katikati yao, na kusema: Hawa nitawafanya watawala wangu; kwani alikuwa amesimama miongoni mwa wale ambao walikuwa roho, naye aliziona kuwa zilikuwa njema; naye akaniambia: Ibrahimu, wewe ulikuwa mmoja wao; wewe ulichaguliwa kabla hujazaliwa."
                },
                {
                    "number": 24,
                    "text": "Na hapo akasimama mmoja miongoni mwao ambaye alifanana na Mungu, naye akasema kwa wale waliokuwa pamoja naye: Sisi tutakwenda chini, kwani kuna nafasi huko, nasi tutachukua vifaa hivi, nasi tutaifanya dunia mahali ambapo hawa watapata kukaa;"
                },
                {
                    "number": 25,
                    "text": "Nasi tutawajaribu kwa njia hii, ili kuona kama wao watafanya mambo yote yale ambayo Bwana Mungu wao atawaamuru;"
                },
                {
                    "number": 26,
                    "text": "Na wao ambao watatunza hali yao ya kwanza wataongezewa; na wao ambao hawatatunza hali yao ya kwanza hawatapata utukufu katika ufalme ule ule pamoja na wale walioitunza hali yao ya kwanza; nao wale watakaoitunza hali yao ya pili watapata kuongezewa utukufu juu ya vichwa vyao kwa milele na milele."
                },
                {
                    "number": 27,
                    "text": "Na Bwana akasema: Nimtume nani? Na mmoja aliyekuwa mfano wa Mwana wa Mtu akajibu: Niko hapa, nitume mimi. Na mwingine akajibu na kusema: Niko hapa, nitume mimi, Naye Bwana akasema: Nitamtuma wa kwanza."
                },
                {
                    "number": 28,
                    "text": "Na wa pili akakasirika, na hakuitunza hali yake ya kwanza; na, katika siku ile, wengi wakamfuata."
                }
            ]
        },
        "/study/scriptures/pgp/abr/4": {
            "uri": "/study/scriptures/pgp/abr/4",
            "title": "Ibrahimu 4",
            "data_type": "chapter",
            "chapter_name": "Mlango wa 4",
            "chapter_summary": [
                "Miungu wanapanga uumbaji wa dunia na uhai wote juu yake—Mipango yao ya uumbaji kwa siku sita yaelezwa."
            ],
            "verses": [
                {
                    "number": 1,
                    "text": "Na kisha Bwana akasema: Na tushuke chini. Nao wakashuka chini hapa mwanzo, na wale, ambao ni Miungu, kupanga na kutengeneza mbingu na dunia."
                },
                {
                    "number": 2,
                    "text": "Na dunia, baada ya kuwa imetengenezwa, ilikuwa tupu na yenye ukiwa, kwa sababu hawakutengeneza chochote isipokuwa dunia; na giza lilitawala juu ya uso wa kilindi, na Roho za Miungu zilitulia juu ya uso wa maji."
                },
                {
                    "number": 3,
                    "text": "Nao (Miungu) wakasema: Na uwepo mwanga; na mwanga ukawa."
                },
                {
                    "number": 4,
                    "text": "Nao (Miungu) wakauona mwanga, kwani ulikuwa mwangavu; nao wakautenga mwanga, au wakaufanya utengane, na giza."
                },
                {
                    "number": 5,
                    "text": "Na Miungu wakiita ile nuru Mchana, na giza wakaliita Usiku. Na ikawa kwamba kutoka jioni hadi asubuhi wakauita usiku; na kutoka asubuhi hadi jioni wakauita mchana; na hii ikawa ya kwanza, au mwanzo, wa ile waliyoiita mchana na usiku."
                },
                {
                    "number": 6,
                    "text": "Na Miungu pia wakasema: Na liwe anga katikati ya maji, na likayatenge maji na maji."
                },
                {
                    "number": 7,
                    "text": "Na Miungu wakaliagiza anga, ili liyatenge maji ambayo yalikuwa chini ya anga na maji yaliyokuwa juu ya anga; na ikawa hivyo, hata kama walivyoagiza."
                },
                {
                    "number": 8,
                    "text": "Na Miungu wakaliita lile anga, Mbingu. Na ikawa kwamba ilikuwa kutoka jioni hadi asubuhi ile wakaiita usiku; na ikawa kwamba kutoka asubuhi hadi jioni ile wakaiita mchana; na hii ilikuwa ni mara ya pili kwamba wao wameita usiku na mchana."
                },
                {
                    "number": 9,
                    "text": "Na Miungu wakaagiza, wakisema: Na maji yaliyo chini ya mbingu yakusanyike mahali pamoja, na acha dunia ipate kuonekana kavu; na ikawa hivyo kama walivyoagiza;"
                },
                {
                    "number": 10,
                    "text": "Na Miungu wakaiita ile ardhi kavu, Nchi; na kusanyiko la pamoja la maji, wao wakaliita Maji Makuu; na Miungu wakaona ya kuwa imewatii."
                },
                {
                    "number": 11,
                    "text": "Na Miungu wakasema: Na tuitengeneze dunia ili ipate kutoa majani; mche utoao mbegu; mti wa matunda utoao matunda, kwa jinsi yake, ambao mbegu zake ziko ndani yake juu ya dunia; na ikawa hivyo, hata kama walivyoagiza."
                },
                {
                    "number": 12,
                    "text": "Na Miungu wakaitengeneza dunia ili itoe majani kutokana na mbegu zake yenyewe, na mche utoao mche kutokana na mbegu zake wenyewe, utoe mbegu kwa jinsi yake; na dunia itoe mti kutokana na mbegu yake wenyewe, utoe matunda, mbegu ambayo yaweza kutoa matunda yake yenyewe, kwa jinsi yake; na Miungu wakaona kwamba imewatii."
                },
                {
                    "number": 13,
                    "text": "Na ikawa kwamba wao wakazihesabu zile siku; kutoka jioni hadi asubuhi wakaita usiku; na ikawa, kutoka asubuhi hadi jioni wakaita mchana, na ikawa ni mara ya tatu."
                },
                {
                    "number": 14,
                    "text": "Nao Miungu wakaipanga ile mianga katika anga la mbingu, na wakaifanya ziitenge mchana na usiku; na wakaipanga ili iwe kwa ishara na kwa majira, na kwa ajili ya siku na miaka;"
                },
                {
                    "number": 15,
                    "text": "Na wakaipanga ili ipate kuwa na nuru katika anga la mbingu na kutoa nuru juu ya dunia; na ikawa hivyo."
                },
                {
                    "number": 16,
                    "text": "Na Miungu wakaipanga ile mianga mikuu miwili, mwanga mkubwa zaidi utawale mchana, na ule mwanga mdogo zaidi utawale usiku; pamoja na mwanga mdogo wakaziweka na nyota pia;"
                },
                {
                    "number": 17,
                    "text": "Na Miungu ikaiweka katika anga la mbingu, ili kutoa mwanga juu ya dunia, na kutawala mchana na usiku, na ili kutenganisha mwanga na giza."
                },
                {
                    "number": 18,
                    "text": "Na Miungu wakaviangalia vitu hivyo walivyoviagiza hadi vikawa vinatii."
                },
                {
                    "number": 19,
                    "text": "Na ikawa kwamba kutoka jioni hadi asubuhi hiyo ikawa usiku; na ikawa kwamba kutoka asubuhi hadi jioni hiyo ikawa mchana; na hiyo ilikuwa mara ya nne."
                },
                {
                    "number": 20,
                    "text": "Na Miungu wakasema: Na tuyatengeneze maji yatoe kwa wingi viumbe vyenye uhai; na ndege, ili wapate kuruka juu ya dunia katika anga la wazi la mbingu."
                },
                {
                    "number": 21,
                    "text": "Na Miungu wakayatengeneza maji ili yapate kutoa nyangumi wakubwa, na kila kiumbe chenye uhai kitembeacho, ambavyo maji yalijawa navyo kwa wingi kwa jinsi zao; na kila ndege arukaye kwa jinsi zao. Na Miungu wakaona ya kuwa vitawatii, na kwamba mpango wao ulikuwa mwema."
                },
                {
                    "number": 22,
                    "text": "Na Miungu wakasema: Tutawabariki, na kuwafanya wazae na kuongezeka, na kuyajaza maji ya bahari au maji makuu; na kuwafanya ndege waongezeke katika nchi."
                },
                {
                    "number": 23,
                    "text": "Na ikawa kwamba kutoka jioni hadi asubuhi hiyo wakaiita usiku; na ikawa kwamba kutoka asubuhi hadi jioni hiyo wakaiita mchana; na hiyo ilikuwa ni mara ya tano."
                },
                {
                    "number": 24,
                    "text": "Na Miungu ikaitayarisha dunia ili itoe kiumbe chenye uhai kwa jinsi zake, mnyama wa kufugwa wa dunia navyo vitambaavyo, na wanyama wa mwitu kwa jinsi zake; na ikawa hivyo, kama wao walivyosema."
                },
                {
                    "number": 25,
                    "text": "Na Miungu wakaitayarisha dunia ili itoe wanyama wa mwituni kwa jinsi zake, na mnyama wa kufugwa kwa jinsi zao; na kila kitu kitambaacho juu ya dunia kwa jinsi zao; na Miungu wakaona kuwa wangetii."
                },
                {
                    "number": 26,
                    "text": "Na Miungu wakashauriana wenyewe na kusema: Na tushuke chini na tukamtengeneze mtu kwa mfano wetu, na kwa sura yetu; nasi tutawapa utawala juu ya samaki wa baharini, na juu ya ndege wa angani, na juu ya mnyama wa kufugwa, na juu ya dunia yote, na juu ya kila chenye kutambaa kitambaacho juu ya dunia."
                },
                {
                    "number": 27,
                    "text": "Hivyo Miungu wakashuka chini ili kumuumba mtu kwa mfano wao, katika mfano wa Miungu wamfanye yeye, mme na mke wawafanye."
                },
                {
                    "number": 28,
                    "text": "Na Miungu wakasema: Tutawabariki. Na Miungu wakasema: Tutawafanya wazaane na kuongezeka, na waijaze dunia, na kuitiisha, na kuwa na utawala juu ya samaki wa baharini, na juu ya ndege wa angani, na juu ya kila kitu chenye uhai kiendacho juu ya dunia."
                },
                {
                    "number": 29,
                    "text": "Na Miungu wakasema: Tazama, tutawapa kila mche utoao mbegu utakao kuja juu ya uso wa dunia yote, na kila mti utakaotoa matunda juu yake; ndiyo, tunda la mti utoao mbegu kwao tutawapa, utakuwa kwa ajili ya chakula chao."
                },
                {
                    "number": 30,
                    "text": "Na kwa kila mnyama wa mwituni wa dunia, na kwa kila ndege wa angani, na kwa kila kitu kitambaacho juu ya dunia, tazama, tutawapa uhai, na pia tutawapa kila mche wa kijani kwa ajili ya chakula, na mambo haya yote yatakuwa hivyo yalivyopangwa."
                },
                {
                    "number": 31,
                    "text": "Na Miungu wakasema: Tutafanya kila kitu tulichokisema, na kuvitengeneza; na tazama, navyo vitakuwa vitiifu sana. Na ikawa kwamba kutoka jioni hadi asubuhi wakaita usiku; na ikawa kwamba kutoka asubuhi hadi jioni wakaita mchana; nao wakaihesabu kwa mara ya sita."
                }
            ]
        },
        "/study/scriptures/pgp/abr/5": {
            "uri": "/study/scriptures/pgp/abr/5",
            "title": "Ibrahimu 5",
            "data_type": "chapter",
            "chapter_name": "Mlango wa 5",
            "chapter_summary": [
                "Miungu wanamaliza mipango yao ya uumbaji wa vitu vyote—Wanatimiza Uumbaji kulingana na mipango yao—Adamu atoa majina kwa kila kiumbe hai."
            ],
            "verses": [
                {
                    "number": 1,
                    "text": "Na hivyo ndivyo tutakavyomaliza mbingu na dunia, na majeshi yao yote."
                },
                {
                    "number": 2,
                    "text": "Na Miungu wakasemezana miongoni mwao: Na mara ya saba tutamaliza kazi yetu, ambayo tumekubaliana; nasi tutapumzika ifikapo mara ya saba kutokana na kazi zetu zote ambazo tumekubaliana kuzifanya."
                },
                {
                    "number": 3,
                    "text": "Na Miungu wakahitimisha ilipofika mara ya saba, kwa sababu ifikapo mara ya saba watapumzika kutokana na kazi zao zote ambazo wao (Miungu) walikubaliana wao wenyewe kuzifanya; na wakaitakasa. Na huo ndiyo ulikuwa uamuzi wao wakati walipokubaliana miongoni mwao wenyewe kuzifanya mbingu na dunia."
                },
                {
                    "number": 4,
                    "text": "Na Miungu wakashuka na kuvifanya hivi vizazi vya mbingu na dunia, wakati vilipofanywa katika siku ile Miungu walipozifanya dunia na mbingu,"
                },
                {
                    "number": 5,
                    "text": "Kulingana na yale yote waliyoyasema juu ya kila mmea wa kondeni kabla haujakuwepo duniani, na kila mche wa kondeni kabla ya kuota; kwa maana Miungu walikuwa hawajaifanya mvua kunyesha juu ya dunia wakati waliposhauriana kuvifanya, na walikuwa hawajafanya mtu wa kuilima ardhi."
                },
                {
                    "number": 6,
                    "text": "Lakini ukapanda ukungu katika dunia, na ukatia maji juu ya uso wote wa ardhi."
                },
                {
                    "number": 7,
                    "text": "Na Miungu wakamfanya mtu kutokana na mavumbi ya ardhi, na wakaichukua roho yake (yaani, roho ya mtu yule), na kuiweka ndani yake; na wakaipulizia katika pua zake pumzi ya uhai, naye mtu akawa nafsi hai."
                },
                {
                    "number": 8,
                    "text": "Nao Miungu wakapanda bustani, nayo Edeni ilikuwa katika upande wa mashariki, na hapo wakamweka mtu, ambaye roho yake waliiweka ndani ya mwili ambao waliutengeneza."
                },
                {
                    "number": 9,
                    "text": "Na kutoka ardhini Miungu wakafanya kila mti uote ulio wenye kupendeza machoni na mwema kwa chakula; mti wa uzima, pia, katikati ya bustani, na mti wa ujuzi wa mema na maovu."
                },
                {
                    "number": 10,
                    "text": "Palikuwepo na mto kutoka Edeni, wa kumwagilia maji bustani, na kutoka hapo uligawanyika na kuwa na vichwa vinne."
                },
                {
                    "number": 11,
                    "text": "Na Miungu wakamchukua yule mtu na kumweka katika Bustani ya Edeni, ili ailime na kuitunza."
                },
                {
                    "number": 12,
                    "text": "Na wale Miungu wakamwamuru yule mtu, wakisema: Matunda ya kila mti wa bustani uko huru kuyala,"
                },
                {
                    "number": 13,
                    "text": "Walakini matunda ya mti wa ujuzi wa mema na maovu, usile; kwa maana wakati utakapoyala matunda yake, hakika utakufa. Sasa mimi, Ibrahimu, niliona ya kwamba ilikuwa kwa jinsi ya wakati wa Bwana, ambao ulikuwa kwa jinsi ya wakati wa Kolobu; kwa kuwa ilikuwa bado Miungu hawajampangia Adamu kuhesabu kwake."
                },
                {
                    "number": 14,
                    "text": "Na Miungu wakasema: Na tuumbe msaidizi wa kumfaa mtu huyu, kwa maana siyo vyema mtu huyu kuwa peke yake, kwa hiyo tutamuumbia msaidizi wa kumfaa."
                },
                {
                    "number": 15,
                    "text": "Na Miungu wakafanya usingizi mzito ukaja juu ya Adamu; naye akalala, nao wakachukua ubavu wake mmoja, na wakafunika kwa nyama mahali pake;"
                },
                {
                    "number": 16,
                    "text": "Na ule ubavu ambao Miungu waliuchukua kutoka kwa yule mtu, wakamfanya mwanamke, na wakamleta kwa mtu yule."
                },
                {
                    "number": 17,
                    "text": "Na Adamu akasema: Huyu alikuwa mfupa wa mifupa yangu, na nyama ya nyama yangu; sasa ataitwa Mwanamke, kwa sababu yeye alitwaliwa kutoka kwa mwanaume;"
                },
                {
                    "number": 18,
                    "text": "Kwa hiyo mwanaume atamwacha baba yake na mama yake, naye ataambatana na mke wake, nao watakuwa mwili mmoja."
                },
                {
                    "number": 19,
                    "text": "Nao wote walikuwa uchi, mtu na mke wake, na wala hawakuona aibu."
                },
                {
                    "number": 20,
                    "text": "Na kutokana na ardhi Miungu wakaumba kila mnyama wa kondeni, na kila ndege wa angani, na wakawaleta kwa Adamu ili waone atawaitaje; na lolote Adamu aliloliita kila kiumbe hai, likawa ndilo jina lake."
                },
                {
                    "number": 21,
                    "text": "Na Adamu akatoa majina kwa wanyama wote wafugwao, kwa ndege wa angani, kwa kila mnyama wa mwituni; na kwa Adamu, alipatikana msaidizi wa kumfaa."
                }
            ]
        },
        "/study/scriptures/pgp/abr/fac-1": {
            "uri": "/study/scriptures/pgp/abr/fac-1",
            "title": "Nakala Halisi 1",
            "data_type": "figure",
            "book_title": "Nakala Halisi ya Mchoro kutoka Kitabu cha Ibrahimu",
            "subtitle": [
                "Na. 1"
            ],
            "text": [
                "Maelezo",
                "Picha 1. Malaika wa Bwana.",
                "Picha 2. Ibrahimu amefungwa juu ya madhabahu.",
                "Picha 3. Kuhani wa uongo wa Elkena akijaribu kumtoa Ibrahimu kama kafara.",
                "Picha 4. Madhabahu ya makuhani wa uongo kwa ajili ya kutolea kafara, ikiwa imesimama mbele ya miungu ya Elkena, Libna, Mamakra, Korashi, na Farao.",
                "Picha 5. Sanamu ya mungu wa Elkena.",
                "Picha 6. Sanamu ya mungu wa Libna.",
                "Picha 7. Sanamu ya mungu wa Mamakra.",
                "Picha 8. Sanamu ya mungu wa Korashi.",
                "Picha 9. Sanamu ya mungu wa Farao.",
                "Picha 10. Ibrahimu akiwa Misri.",
                "Picha 11. Imechorwa ili kusimama badala ya nguzo za mbinguni, kama ilivyoeleweka kwa Wamisri.",
                "Picha 12. Raukeeyangi, maana yake eneo pana la wazi, au anga juu ya vichwa vyetu; lakini katika jambo hili, kuhusiana na somo hili, Wamisri walitaka imaanishe Shaumau, kuwa juu, au mbingu, sawa sawa na neno la Kiebrania, Shaumahyeemu."
            ]
        },
        "/study/scriptures/pgp/abr/fac-2": {
            "uri": "/study/scriptures/pgp/abr/fac-2",
            "title": "Nakala Halisi 2",
            "data_type": "figure",
            "book_title": "Nakala Halisi ya Mchoro kutoka Kitabu cha Ibrahimu",
            "subtitle": [
                "Na. 2"
            ],
            "text": [
                "Maelezo",
                "Picha 1. Kolobu, ikiashiria uumbaji wa kwanza, karibu sana na selestia, au makazi ya Mungu. Kwanza katika utawala, wa mwisho juu ya kipimo cha wakati. Kipimo kulingana na wakati wa selestia, ambao wakati wa selestia ni sawa na siku moja kwa urefu wa mkono mmoja. Siku moja katika Kolobu ni sawa na miaka elfu kulingana na kipimo cha dunia, ambacho Wamisri hukiita Yah-o-e.",
                "Picha 2. Isimama karibu na Kolobu, huitwa na Wamisri Oliblishi, ambayo ni uumbaji mkubwa wa pili ulio karibu na selestia au mahali Mungu huishi; ukishikilia ufunguo wa mamlaka pia, juu ya sayari nyingine; kama ilivyofunuliwa na Mungu kwa Ibrahimu, wakati alipokuwa akitoa dhabihu juu ya madhabahu, aliyomjengea Bwana.",
                "Picha 3. Imetengenezwa kumwakilisha Mungu, akiwa amekaa juu ya kiti chake cha enzi, amevikwa uwezo na mamlaka; na taji la nuru ya milele juu ya kichwa chake; ikisimama badala ya Maneno Makuu ya Ukuhani Mtakatifu, kama yalivyofunuliwa kwa Adamu katika Bustani ya Edeni, na pia kwa Sethi, Nuhu, Melkizedeki, Ibrahimu, na kwa wale wote ambao Ukuhani huu ulifunuliwa.",
                "Picha 4. Ni sawa sawa na neno la Kiebrania Raukeeyangi, likiashiria eneo pana, au anga la mbingu; pia ni umbo la tarakimu, Kimisri linaashiria elfu moja; sawa sawa na kipimo cha wakati wa Oliblishi, ambayo ni sawa na Kolobu katika mzunguko wake na katika kupima wakati wake.",
                "Picha 5. Katika Kimisri unaitwa Enishi-go-oni-doshi; hii ni moja ya sayari zinazotawala pia, na inasemekana na Wamisri kuwa ndiyo Jua, nalo linaazima mwanga wake kutoka Kolobu kwa njia ya Kae-e-vanrashi, ambayo ni Ufunguo mkuu, au, kwa maneno mengine, nguvu ya kutawala, ambayo hutawala sayari nyingine kubwa kumi na tano au nyota, vile vile pia Floisi au Mwezi, Dunia na Jua katika mizunguko yao ya kila mwaka. Sayari hii hupokea nguvu yake kwa njia ya Kili-flos-is-esi, au Ha-kokaubimu, nyota zilizowakilishwa na nambari 22 na 23, hupokea mwanga kutoka kwenye mizunguko ya Kolobu.",
                "Picha 6. Inaiwakilisha dunia hii katika pembe zake nne.",
                "Picha 7. Inamwakilisha Mungu akiwa amekaa juu ya kiti chake cha enzi, akifunua kwa njia ya mbingu Maneno Makuu muhimu ya Ukuhani; kama vile, pia, ishara ya Roho Mtakatifu kwa Ibrahimu, katika umbo la njiwa.",
                "Picha 8. Una maandishi ambayo hayawezi kufunuliwa kwa ulimwengu; bali yatakuwa katika Hekalu Takatifu la Mungu.",
                "Picha 9. Hayapaswi kufunuliwa kwa wakati huu.",
                "Picha 10. Pia.",
                "Picha 11. Pia. Kama ulimwengu unaweza kuzigundua namba hizi, acha iwe hivyo. Amina.",
                "Picha 12, 13, 14, 15, 16, 17, 18, 19, 20 na 21, zitatolewa katika wakati wa Bwana utakapofika.",
                "Tafsiri ya hapo juu imetolewa kadiri tulivyokuwa na haki ya kutoa kwa wakati huu."
            ]
        },
        "/study/scriptures/pgp/abr/fac-3": {
            "uri": "/study/scriptures/pgp/abr/fac-3",
            "title": "Nakala Halisi 3",
            "data_type": "figure",
            "book_title": "Nakala Halisi ya Mchoro kutoka Kitabu cha Ibrahimu",
            "subtitle": [
                "Na. 3"
            ],
            "text": [
                "Maelezo",
                "Picha 1. Ibrahimu akiwa amekaa juu ya kiti cha enzi cha Farao, kwa heshima ya mfalme, pamoja na taji juu ya kichwa chake, ikiwakilisha Ukuhani, kama alama ya Urais Mkuu wa Mbinguni; pamoja na fimbo ya haki na hukumu mkononi mwake.",
                "Picha 2. Mfalme Farao, ambaye jina lake limetolewa katika maandishi yaliyo juu ya kichwa chake.",
                "Picha 3. Inamwonyesha Ibrahimu akiwa Misri kama ilivyotolewa pia katika picha ya 10 ya Nakala Halisi ya Mchoro Na. 1.",
                "Picha 4. Mwana wa mfalme Farao, Mfalme wa Misri, kama ilivyoandikwa juu ya mkono.",
                "Picha 5. Shulemu, mmoja wa wahudumu wakuu wa mfalme, kama ilivyoonyeshwa kwa maandishi juu ya mkono wake.",
                "Picha 6. Olimla, mtumwa aliye mali ya mwana wa mfalme.",
                "Ibrahimu akitafakari juu ya kanuni za Elimu ya Sayari, katika baraza la mfalme."
            ]
        },
        "/study/scriptures/pgp/js-m/1": {
            "uri": "/study/scriptures/pgp/js-m/1",
            "title": "Joseph Smith—Mathayo 1",
            "data_type": "chapter",
            "chapter_name": "Mlango wa 1",
            "chapter_summary": [
                "Yesu atabiri angamizo la Yerusalemu lililokaribu—Pia afundisha juu ya ujio wa pili wa Mwana wa Mtu, na angamizo la waovu."
            ],
            "book_title": "Joseph Smith—Mathayo",
            "verses": [
                {
                    "number": 1,
                    "text": "Kwa maana ninawaambia, kwamba hamtaniona kamwe tangu sasa na kujua kwamba Mimi ndiye yule ambaye iliandikwa na manabii, hadi mtakaposema: Heri yeye ajaye kwa jina la Bwana, katika mawingu ya mbinguni, na malaika wote watakatifu pamoja naye. Ndipo wanafunzi wake wakaelewa kwamba atakuja tena duniani, baada ya kutukuzwa na kuvikwa taji mkono wa kuume wa Mungu."
                },
                {
                    "number": 2,
                    "text": "Na Yesu akatoka nje, na akaondoka hekaluni; nao wanafunzi wake wakamjia, ili wapate kumsikiliza, wakisema: Bwana, tuonyeshe juu ya majengo ya hekalu, kama vile ulivyosema—Yatatupwa chini, na kubaki ukiwa."
                },
                {
                    "number": 3,
                    "text": "Na Yesu akawaambia: Je, hamyaoni mambo haya yote, na wala hamyaelewi? Amini ninawaambia, halitasalia hapa, juu ya hekalu hili jiwe moja juu ya jiwe jingine ambalo halitabomolewa."
                },
                {
                    "number": 4,
                    "text": "Na Yesu akawaacha, na akaenda juu ya Mlima wa Mizeituni. Na alipokaa juu ya Mlima wa Mizeituni, wanafunzi wakamwendea kwa faragha, wakisema: Tuambie mambo haya uliyoyanena juu ya angamizo la hekalu, na Wayahudi yatakuwa lini? na nini ishara ya ujio wako, na juu ya mwisho wa ulimwengu, au angamizo la waovu, ambalo ndio mwisho wa ulimwengu?"
                },
                {
                    "number": 5,
                    "text": "Na Yesu akajibu, na kuwaambia: Angalieni mtu asiwadanganye;"
                },
                {
                    "number": 6,
                    "text": "Kwa sababu wengi watakuja katika jina langu, wakisema—Mimi ni Kristo—nao watawadanganya wengi;"
                },
                {
                    "number": 7,
                    "text": "Kisha watawatoa ili mteswe, na kuuawa, nanyi mtachukiwa na mataifa yote, kwa ajili ya jina langu;"
                },
                {
                    "number": 8,
                    "text": "Na kisha wengi watakoseshwa, na watasalitiana, na kuchukiana;"
                },
                {
                    "number": 9,
                    "text": "Na manabii wengi wa uongo watatokea, na watawadanganya wengi;"
                },
                {
                    "number": 10,
                    "text": "Na kwa sababu ya kuongezeka kwa maasi, upendo wa wengi utapoa;"
                },
                {
                    "number": 11,
                    "text": "Lakini yule atakayebaki kuwa thabiti pasipo kushindwa, huyo ataokolewa."
                },
                {
                    "number": 12,
                    "text": "Basi, hapo mtakapoliona chukizo la uharibifu, lile lililonenwa na Danieli nabii, juu ya angamizo la Yerusalemu, ndipo mtasimama katika mahali patakatifu; yeyote asomaye na afahamu."
                },
                {
                    "number": 13,
                    "text": "Wacheni walio katika Uyahudi wakimbilie milimani;"
                },
                {
                    "number": 14,
                    "text": "Mwacheni aliye juu ya paa akimbie, na asirudi kuvichukua vitu vilivyomo ndani ya nyumba yake;"
                },
                {
                    "number": 15,
                    "text": "Mwacheni aliye kondeni asirudi nyuma kuzichukua nguo zake;"
                },
                {
                    "number": 16,
                    "text": "Na ole wao wale wenye watoto, na kwa wake wanyonyeshao siku hizo;"
                },
                {
                    "number": 17,
                    "text": "Kwa hiyo, mwombeni Bwana ili kukimbia kwenu kusiwe wakati wa baridi, wala siku ya sabato;"
                },
                {
                    "number": 18,
                    "text": "Maana ndipo katika siku hizo, kutakuwapo taabu kubwa juu ya Wayahudi, na juu ya wakazi wa Yerusalemu, taabu ambayo mwanzoni haijapata kuletwa juu ya Israeli, ya Mungu, tangu mwanzo wa ufalme wao hadi sasa; hapana, wala kamwe haitaletwa tena juu ya Israeli."
                },
                {
                    "number": 19,
                    "text": "Mambo yote yaliyowashukia ni mwanzo tu wa huzuni ambayo itakuja juu yao."
                },
                {
                    "number": 20,
                    "text": "Na kama siku hizo zisingalifupishwa, asingeokoka mwenye mwili yeyote; lakini kwa ajili ya wateule, kulingana na agano, siku hizo zitafupishwa."
                },
                {
                    "number": 21,
                    "text": "Tazama, mambo haya nimekuambieni ninyi juu ya Wayahudi; na tena, baada ya taabu ya siku hizo ambazo zitakuja juu ya Yerusalemu kama mtu yeyote atakuambieni ninyi, Lo, Kristo yupo hapa, au pale, msimsadiki;"
                },
                {
                    "number": 22,
                    "text": "Kwa maana katika siku hizo watatokea Makristo wa uongo, na manabii wa uongo, nao watatoa ishara kubwa na maajabu, ili mradi, kwamba, kama ikiwezekana, wapate kuwadanganya hata wale walio wateule, ambao ni wateule kulingana na agano."
                },
                {
                    "number": 23,
                    "text": "Tazama, ninayasema mambo haya kwenu kwa ajili ya wateule; nanyi pia mtasikia juu ya vita, na minong’ono ya vita; angalieni kwamba msifadhaike, kwa maana yote niliyowaambia lazima yatatokea; lakini mwisho ungali bado."
                },
                {
                    "number": 24,
                    "text": "Tazama, nimekwisha kuwaambieni mapema;"
                },
                {
                    "number": 25,
                    "text": "Hivyo basi, kama wakikuambieni: Tazama, yuko jangwani; msitoke: Tazama, yuko katika vyumba vya siri; msisadiki;"
                },
                {
                    "number": 26,
                    "text": "Kwa maana kama vile mwanga wa asubuhi ujavyo mashariki, na kuangaza hata magharibi, na kuifunika dunia yote, hivyo ndivyo kutakavyokuwa kuja kwake Mwana wa Mtu."
                },
                {
                    "number": 27,
                    "text": "Na sasa ninakuonyesheni mfano. Tazama, popote ulipo mzoga, hapo ndipo watakapokusanyika tai; hivyo ndivyo wateule wangu watakavyokusanyika kutoka pembe nne za dunia."
                },
                {
                    "number": 28,
                    "text": "Nao watasikia juu ya vita, na minong’ono ya vita."
                },
                {
                    "number": 29,
                    "text": "Tazama ninasema kwa ajili ya wateule wangu; kwa maana taifa litainuka dhidi ya taifa, na ufalme dhidi ya ufalme; hapo patakuwa na njaa, na maradhi, na matetemeko ya ardhi, mahali mbali mbali."
                },
                {
                    "number": 30,
                    "text": "Na tena, kwa sababu maovu yataongezeka, upendo wa watu utapoa; bali yule asiyeshindwa, huyo ataokolewa."
                },
                {
                    "number": 31,
                    "text": "Na tena, Injili hii ya Ufalme itahubiriwa ulimwenguni kote, kwa ajili ya ushahidi kwa mataifa yote, na ndipo mwisho utakuja, au maangamizo ya waovu;"
                },
                {
                    "number": 32,
                    "text": "Na tena chukizo la uharibifu, lililonenwa na nabii Danieli, litatimizwa."
                },
                {
                    "number": 33,
                    "text": "Na mara baada ya taabu ya siku zile, jua litatiwa giza, nao mwezi hautatoa mwanga wake, na nyota zitaanguka kutoka mbinguni, na nguvu za mbingu zitatikisika."
                },
                {
                    "number": 34,
                    "text": "Amini, ninawaambia, kizazi hiki, ambacho mambo haya yataonyeshwa, hakitapita hadi yote niliyowaambia yatimie."
                },
                {
                    "number": 35,
                    "text": "Ingawa, siku zitakuja, kwamba mbingu na dunia zitapita; lakini maneno yangu hayatapita, bali yote yatatimia."
                },
                {
                    "number": 36,
                    "text": "Na, kama nilivyosema mapema, baada ya taabu ya siku zile, na nguvu za mbingu zitatikisika, ndipo itaonekana ishara ya Mwana wa Mtu mbinguni, na kisha makabila yote ya dunia yataomboleza; nao watamwona Mwana wa Mtu anakuja katika mawingu ya mbingu, mwenye uwezo na utukufu mkuu;"
                },
                {
                    "number": 37,
                    "text": "Na yeyote mwenye kuyahifadhi katika hazina maneno yangu, hatadanganyika, kwa maana Mwana wa Mtu atakuja, naye atawatuma malaika zake mbele zake kwa sauti kuu ya parapanda, nao watawakusanya pamoja masalia ya wateule wake kutoka pepo hizo nne, kutoka mwisho mmoja wa mbingu hadi mwingine."
                },
                {
                    "number": 38,
                    "text": "Sasa jifunzeni kwa mfano wa mtini—Wakati matawi yake yakiwa bado machanga, na kuanza kutoa majani, mwatambua kwamba wakati wa joto u karibu;"
                },
                {
                    "number": 39,
                    "text": "Hivyo vile vile, wateule wangu, watakapoyaona mambo haya yote, watajua kwamba yu karibu, hata milangoni;"
                },
                {
                    "number": 40,
                    "text": "Walakini kuhusu siku ile, na saa ile, hakuna ajuaye; hapana, hata malaika wa Mungu walio mbinguni, ila Baba yangu pekee."
                },
                {
                    "number": 41,
                    "text": "Lakini kama ilivyokuwa katika siku za Nuhu, ndivyo pia kutakavyokuwa kuja kwake Mwana wa Mtu;"
                },
                {
                    "number": 42,
                    "text": "Kwani itakuwa kwao, kama ilivyokuwa katika siku zile zilizokuwa kabla ya gharika; kwa maana hadi siku ile ambayo Nuhu aliingia katika safina watu walikuwa wakila na kunywa, wakioa na kuolewa;"
                },
                {
                    "number": 43,
                    "text": "Na wasitambue hadi gharika ikaja, na ikawachukua wote; ndivyo kutakavyokuwa kuja kwake Mwana wa Mtu."
                },
                {
                    "number": 44,
                    "text": "Ndipo litakapotimia lile lililoandikwa, kwamba katika siku za mwisho, watu wawili watakuwako kondeni, mmoja atatwaliwa, na mwingine aachwa;"
                },
                {
                    "number": 45,
                    "text": "Wawili watakuwa wakisaga, mmoja atatwaliwa, na mwingine aachwa;"
                },
                {
                    "number": 46,
                    "text": "Na lile nimwaambialo mmoja, nalisema kwa watu wote; kesheni, basi, kwa maana hamjui ni saa ipi Bwana wenu atakuja."
                },
                {
                    "number": 47,
                    "text": "Lakini fahamuni hili, kama mwenye nyumba angelijua ile zamu mwivi atakayokuja, angalikesha, na wala asingaliacha nyumba yake kuvunjwa, bali angelijiweka tayari."
                },
                {
                    "number": 48,
                    "text": "Kwa sababu hiyo nanyi pia jiwekeni tayari, kwa maana katika saa msiyodhani, Mwana wa Mtu yu aja."
                },
                {
                    "number": 49,
                    "text": "Ni nani, basi, aliye mtumishi mwaminifu na mwenye busara, ambaye bwana wake alimweka mtawala juu ya nyumba yake, awape watu chakula kwa majira yake?"
                },
                {
                    "number": 50,
                    "text": "Heri mtumishi yule ambaye bwana wake, ajapo, atamkuta akifanya hivyo; na amini ninawaambia, atamweka mtawala juu ya mali zake zote."
                },
                {
                    "number": 51,
                    "text": "Lakini kama mtumishi yule mwovu atasema moyoni mwake: Bwana wangu anakawia kuja,"
                },
                {
                    "number": 52,
                    "text": "Na akaanza kuwapiga watumishi wenzake, na kula na kunywa pamoja na walevi,"
                },
                {
                    "number": 53,
                    "text": "Bwana wa mtumishi huyo atakuja katika siku asiyo itazamia, na katika saa asiyoijua,"
                },
                {
                    "number": 54,
                    "text": "Naye atamkata vipande viwili, na kumwekea fungu lake pamoja na wanafiki; ndiko kutakuwako kilio na kusaga meno."
                },
                {
                    "number": 55,
                    "text": "Na hivyo ndivyo ujavyo mwisho wa waovu, kulingana na unabii wa Musa, akisema: Watakatiliwa mbali kutoka miongoni mwa watu; lakini mwisho wa dunia bado, lakini u karibu."
                }
            ]
        },
        "/study/scriptures/pgp/js-h/1": {
            "uri": "/study/scriptures/pgp/js-h/1",
            "title": "Joseph Smith—Historia ya 1",
            "data_type": "chapter",
            "chapter_name": "Mlango wa 1",
            "chapter_summary": [
                "Joseph Smith aelezea historia ya ukoo wake, watu wa familia yake, na sehemu walizoishi mwanzoni—Msisimko usio wa kawaida juu ya dini waenea magharibi mwa New York—Anaazimia kuomba hekima kama alivyoelekezwa na Yakobo—Baba na Mwana wamtokea, na Joseph aitwa kwenye huduma yake ya unabii. (Mstari ya 1–20)."
            ],
            "book_title": "Joseph Smith—Historia ya",
            "subtitle": [
                "Dondoo kutoka Historia ya Joseph Smith, Nabii"
            ],
            "verses": [
                {
                    "number": 1,
                    "text": "Kutokana na taarifa nyingi ambazo zimesambazwa na watenda maovu na watu wenye hila, juu ya kuzaliwa na kukua kwa Kanisa la Yesu Kristo la Watakatifu wa Siku za Mwisho, ambazo zote zimebuniwa na watunzi wa taarifa hizo ili kupigana dhidi ya sifa zake kama Kanisa na kukua kwake ulimwenguni—Nimeshawishiwa na taarifa hizo kuandika historia hii, ili kuyasahihisha mawazo ya umma, na kuweka watafutao ukweli wote waupate ukweli, kama ulivyotokea, juu yangu mimi mwenyewe na Kanisa, kwa kadiri nilivyo nazo kweli hizo katika miliki yangu."
                },
                {
                    "number": 2,
                    "text": "Katika historia hii nitaelezea matukio mbali mbali yahusianayo na Kanisa hili, katika ukweli na haki, kama yalivyotokea, au kama yalivyo sasa, ikiwa sasa [1838] mwaka wa nane tangu kuanzishwa kwa Kanisa linalosemwa."
                },
                {
                    "number": 3,
                    "text": "Nilizaliwa katika mwaka wa Bwana wetu wa elfu moja mia nane na tano, siku ya ishirini na tatu ya Desemba, katika mji wa Sharon, wilaya ya Windsor, Jimbo la Vermont. … Baba yangu, Joseph Smith, Mkubwa, aliondoka katika Jimbo la Vermont, alihamia Palmyra, wilaya ya Ontario (sasa Wayne), katika Jimbo la New York, nilipokuwa katika mwaka wangu wa kumi, au karibu na umri huo. Karibu miaka minne baada ya baba yangu kuwasili katika Palmyra, yeye pamoja na familia yake walihamia Manchester katika wilaya hiyo hiyo ya Ontario—"
                },
                {
                    "number": 4,
                    "text": "Familia yake ilikuwa ya watu kumi na mmoja, ambao ni baba yangu, Joseph Smith; mama yangu, Lucy Smith (ambaye jina lake kabla ya kuolewa lilikuwa Mack, binti wa Solomon Mack); kaka zangu, Alvin (ambaye alifariki Novemba 19, 1823, katika mwaka wa 26 wa umri wake), Hyrum, mimi mwenyewe, Samuel Harrison, William, Don Carlos; na dada zangu, Sophronia, Catherine, na Lucy."
                },
                {
                    "number": 5,
                    "text": "Wakati fulani katika mwaka wa pili baada ya kuhamia kwetu Manchester, katika sehemu tuliyokuwa tukiishi palitokea msisimko usio wa kawaida juu ya suala la dini. Lilianza na Wamethodisti, lakini mara likawa jambo la kawaida miongoni mwa madhehebu mengine katika eneo lile la nchi. Hata, wilaya yote ya nchi ile ilionekana kuathiriwa na jambo hilo, na umati mkubwa ulijiunga kwenye dini hizi tofauti, ambazo zilileta vurugu ambayo si ndogo na mgawanyiko miongoni mwa watu, wengine wakilia, “Tazama huku!” na wengine “Tazama kule!” Wengine walikuwa wakishindania imani ya Kimethodisti, wengine Kipresbiteri, na wengine Kibaptisti."
                },
                {
                    "number": 6,
                    "text": "Kwani, licha ya upendo mkubwa ambao waongofu hawa wa imani mbali mbali walikuwa wakiuelezea wakati wa uongofu wao, na ari kubwa iliyoonyeshwa na wachungaji husika, ambao walikuwa wakijihusisha katika kuanzisha na kuikuza hali hii ya hisia ya kidini isiyo ya kawaida, ili kumfanya kila mtu aongolewe, kama wao walivyoona vyema kuiita, acha wajiunge na dhehebu lolote watakalochagua; lakini wakati waongofu hao walipoanza kuhama, wengine wakienda dhehebu jingine na wengine kwingine, ilionekana kwamba hisia zile njema zilizoonekana kwa wote wachungaji na waongofu zilikuwa za kujisingizia zaidi kuliko ukweli; kwa kuwa hali ya mchafuko mkubwa wa hisia mbaya ilijitokeza—kuhani akibishana na kuhani, na mwongofu dhidi ya mwongofu; hivyo ile hali yao yote ya hisia njema iliyokuwepo miongoni mwao, kama ilikuwepo, ilikuwa imepotea kabisa katika ugomvi wa maneno na ushindani juu ya maoni yao."
                },
                {
                    "number": 7,
                    "text": "Ilikuwa wakati huu katika mwaka wangu wa kumi na nne. Familia ya baba yangu ilikuwa ikishawishika kubadili dini katika imani ya Kipresbiteri, na wanne kati yao walijiunga na kanisa hilo, nao ni mama yangu Lucy; kaka zangu Hyrum na Samuel Harrison; na dada yangu Sophronia."
                },
                {
                    "number": 8,
                    "text": "Wakati huu wa msisimko mkubwa akili yangu ilizinduliwa na tafakuri nzito na yenye mashaka makubwa; lakini ingawa hisia zangu zilikuwa nzito na daima kali, hata hivyo nilijiweka mbali na dini hizi, ingawa nilikuwa nimehudhuria mikutano yao kadha wa kadha kadiri nafasi ilivyoniruhusu. Baada ya muda akili yangu ikawa kwa kiasi fulani ikipendelea madhehebu ya Kimethodisti, nami nilijisikia hamu ya kutaka kujiunga nao; lakini mchafuko mkubwa na mzozo ulikuwepo miongoni mwa madhehebu mbali mbali, ilikuwa vigumu kwa mtu kijana mdogo kama mimi nilivyokuwa, na kwa jinsi nisivyowafahamu watu na mambo yao, kuweza kufikia uamuzi wa nani ni sahihi na nani si sahihi."
                },
                {
                    "number": 9,
                    "text": "Akili yangu wakati mwingine ilisisimkwa sana, kwani kilio na mayowe yalikuwa makuu na yasiyokwisha. Wapresbiteri walikuwa wameamua kuwa dhidi ya Wabaptisti na Wamethodisti, na walitumia uwezo wao wote wa hoja na ujanja ili kuwaonyesha makosa yao, au, angalau, kuwafanya watu wafikiri kwamba wao walikuwa katika makosa. Kwa upande mwingine, Wabaptisti na Wamethodisti walikuwa wamejidhatiti kujaribu kuyaeneza mafundisho yao wenyewe na kuwakanusha wengine wote."
                },
                {
                    "number": 10,
                    "text": "Katikati ya vita hivi vya maneno na makelele ya maoni, daima nilijisemea mimi mwenyewe: Ni nini cha kufanya? Nani kati yao hawa wote aliye sahihi; au, je, wote si sahihi? Kama yeyote kati yao yu sahihi, ni yupi, na nitajuaje?"
                },
                {
                    "number": 11,
                    "text": "Wakati nikiwa nateseka kwa matatizo makali yaliyo sababishwa na makundi haya ya wanadini, siku moja nilikuwa nikisoma Waraka wa Yakobo, mlango wa kwanza, na mstari wa tano, ambao unasomeka: Kama mtu yeyote kati yenu akipungukiwa na hekima, na aombe kwa Mungu, awapaye watu wote kwa ukarimu, wala hakemei; naye atapewa."
                },
                {
                    "number": 12,
                    "text": "Kamwe kifungu chochote cha maandiko hakijawahi kumwingia mtu moyoni kwa nguvu nyingi kuliko hiki kilivyofanya kwangu wakati huu. Kilionekana kuniingia kwa nguvu nyingi katika kila hisia za moyo wangu. Nilikitafakari tena na tena, nikijua kwamba kama mtu yeyote alihitaji hekima kutoka kwa Mungu, nami nilihitaji. Ni kwa jinsi gani nifanye hilo, sikujua, na kama nisingeweza kupata hekima zaidi kuliko nilizokuwa nazo, nisingeliweza kujua jinsi ya kufanya; kwa kuwa walimu wa dini wa madhehebu haya tofauti walikielewa kifungu hicho hicho cha maandiko kwa kutofautiana kiasi cha kuharibu kujiamini kote katika kutatua swali hilo kwa kutafuta jibu kutoka katika Biblia."
                },
                {
                    "number": 13,
                    "text": "Hatimaye nilifikia uamuzi kwamba ama nibaki katika giza na mchafuko, au vinginevyo lazima nifanye kama Yakobo anavyoelekeza, ambako ni, kuomba kwa Mungu. Hatimaye nilifika kwenye azimio la “kuomba kwa Mungu,” nikihitimisha kwamba kama yeye alitoa hekima kwa wao waliopungukiwa na hekima, na angelitoa kwa ukarimu, na wala hakemei, nami nitajaribu."
                },
                {
                    "number": 14,
                    "text": "Hivyo, kufuatana na dhamira yangu ya kuomba dua kwa Mungu, nilienda msituni kufanya jaribio. Ilikuwa asubuhi nzuri, ya siku angavu, mapema katika majira ya kuchipua ya mwaka elfu moja mia nane na ishirini. Ilikuwa ni mara ya kwanza katika maisha yangu kufanya jaribio la jinsi hii, kwani licha ya wasi wasi wangu wote kamwe sikuwahi kufanya jaribio la kuomba kwa sauti."
                },
                {
                    "number": 15,
                    "text": "Baada ya kufika mahali ambapo awali nilichagua kwenda, baada ya kuangalia kila upande, na kujikuta niko peke yangu, nilipiga magoti na kuanza kutoa matakwa ya moyo wangu kwa Mungu. Nikiwa ninaanza tu kufanya hivyo, mara nikashikwa na nguvu fulani ambazo zilinishinda nguvu kabisa, na ambazo zilikuwa na uwezo wa ajabu juu yangu kiasi cha kufunga ulimi wangu kiasi cha kushindwa kusema chochote. Giza nene lilijikusanya kunizunguka, na ilionekana kwangu kwa muda kama kwamba nilikuwa niangamizwe kwa angamizo la ghafla."
                },
                {
                    "number": 16,
                    "text": "Lakini, nilitumia nguvu zangu zote kumlingana Mungu ili anikomboe na nguvu za adui huyu ambaye alikuwa amenishikilia, na muda huo huo ambao nilikuwa tayari kuzama katika kukata tamaa na kujiachilia ili niangamizwe—siyo kwa maangamizo ya kufikirika, bali kwa nguvu halisi za kiumbe kutoka ulimwengu usioonekana, ambaye alikuwa na nguvu hizi za kushangaza ambazo kamwe sijapata kuzisikia kabla katika kiumbe chochote—katika wakati huu wa hofu kubwa, niliona nguzo ya mwanga juu ya kichwa changu, ambao ulikuwa ni mng’aro uliozidi mwangaza wa jua, ambao ulishuka taratibu hadi ukashuka juu yangu."
                },
                {
                    "number": 17,
                    "text": "Mara ulipoonekana nilijiona kuwa nimekombolewa kutokana na adui huyu aliyenifunga. Mwanga ulipotua juu yangu nikawaona Viumbe wawili, ambao mng’aro na utukufu wao wapita maelezo yote, wakiwa wamesimama juu yangu angani. Mmoja wao akaniambia, akiniita mimi kwa jina na kusema, huku akimwonyesha yule mwingine—Huyu ni Mwanangu Mpendwa. Msikilize Yeye!"
                },
                {
                    "number": 18,
                    "text": "Kusudi langu la kwenda kumwomba Bwana lilikuwa ni kutaka kujua ni lipi kati ya madhehebu yale yote lilikuwa sahihi, ili nipate kujua lipi nijiunge nalo. Mara niliporejewa na fahamu zangu, niliwauliza Viumbe wale waliosimama juu yangu katika mwanga, ni lipi kati ya madhehebu yale lililo sahihi (kwani kwa wakati huu kamwe ilikuwa haijaingia moyoni mwangu kwamba yote yalikuwa si sahihi)—na ni lipi nijiunge nalo."
                },
                {
                    "number": 19,
                    "text": "Nilijibiwa kwamba nisijiunge na lolote kati yao, kwani yote yalikuwa si sahihi; na Mtu aliyenieleza alisema kwamba kanuni za imani zao zote zilikuwa ni machukizo mbele zake; kwamba wale watangaza imani wote walikuwa wameharibika; kwamba: “Wao husogea karibu nami kwa midomo yao, ila mioyo yao iko mbali nami, wao hufundisha mafundisho yaliyo maagizo ya wanadamu, yenye aina ya uchamungu ndani yake, lakini wakikana nguvu zake.”"
                },
                {
                    "number": 20,
                    "text": "Tena akanikataza nisijiunge na lolote kati yao; na mambo mengine mengi akaniambia, ambayo siwezi kuyaandika kwa wakati huu. Niliporejea katika fahamu zangu tena, nikajikuta nimelala chali, nikiangalia juu mbinguni. Mwanga ule ulipokuwa umeondoka, nilikuwa sina nguvu; lakini mara nilipojisikia nafuu kwa kiwango fulani; nikaenda nyumbani. Na nilipokuwa nimeegama kwenye sehemu ya kuotea moto, mama aliniuliza kama nilikuwa na tatizo gani. Nilimjibu, “Usijali, sina tatizo lolote—mimi sijambo.” Halafu nikamwambia mama yangu, “Nimejua mimi mwenyewe kwamba dini ya Presbiteri siyo ya kweli.” Ilionekana kana kwamba adui alilijua hilo, katika kipindi cha awali kabisa cha maisha yangu, nilikusudiwa kuthibitisha kwamba nilikuwa mchafuzi na msumbufu wa ufalme wake; kama sivyo, basi kwa nini nguvu za giza ziungane dhidi yangu? Kwa nini upinzani na mateso yainuke dhidi yangu, takribani katika uchanga wangu?"
                },
                {
                    "number": 21,
                    "text": "Siku chache baada ya kupata ono hili, nilitokea kuwa pamoja na mmoja wa wahubiri wa Kimethodisti, ambaye alikuwa akijishughulisha sana katika msisimko huo wa dini uliotajwa hapo awali; na, katika kuongea naye juu ya jambo la dini, nilichukua nafasi hiyo kumsimulia historia ya ono hilo nililokuwa nalo. Nilishangazwa sana na tabia yake; siyo tu hakuipa uzito taarifa yangu, bali kwa dharau kubwa, alisema hii yote ilikuwa ni ibilisi, kwamba hakuna kitu cha jinsi hiyo kama maono au mafunuo katika siku hizi; kwamba mambo ya jinsi hiyo yamekoma pamoja na mitume, na kwamba kamwe hayatakuwepo tena."
                },
                {
                    "number": 22,
                    "text": "Mara niligundua, hata hivyo, kwamba kuzungumza kwangu juu ya hadithi hii kumeamsha mateso makubwa dhidi yangu kutoka kwa miongoni mwa watangaza imani za dini, na ilikuwa chanzo cha mateso makubwa, ambayo yaliendelea kuongezeka; na ingawa nilikuwa mvulana nisiyefahamika, nikiwa na umri kati ya miaka kumi na minne na kumi na mitano tu, na ingawa hali yangu ya maisha ilikuwa ya kunifanya kuwa mvulana asiye na umuhimu katika ulimwengu, lakini watu wenye nafasi za juu wangelitaka taarifa ya kutosha ili kuchochea mawazo ya jumuiya dhidi yangu, na kutengeneza mateso makali; na hii ilikuwa jambo la kawaida miongoni mwa madhehebu yote—yote yaliungana ili kunitesa mimi."
                },
                {
                    "number": 23,
                    "text": "Ilinisababishia tafakuri nzito hatimaye, na baada ya hapo mara kwa mara iliniletea shutuma hizo, ni ya kushangaza jinsi gani mvulana asiyefahamika, na wa umri unaozidi kidogo tu miaka kumi na minne, na pia ni mtu ambaye alilazimika kupata mahitaji yake madogo ya kujikimu kwa kazi za mikono yake kila siku, afikiriwe na madhehebu makubwa na maarufu kuwa mtu aliye maarufu vya kutosha kuwavutia wakubwa wa madhehebu maarufu ya siku hizo, na kwa kiasi cha kujenga ndani yao mateso na shutuma kali. Lakini kama ilikuwa ya ajabu au hapana, hivyo ndivyo ilivyokuwa, nayo daima ilikuwa ndicho chanzo cha huzuni kubwa kwangu."
                },
                {
                    "number": 24,
                    "text": "Kwa hali yoyote ile, ilikuwa hata hivyo ni kwa sababu ya kwamba niliona ono. Nilijiona tangu hapo, kwamba nilijisikia kama Paulo, alipokuwa akijitetea mbele ya Mfalme Agripa, na akaelezea historia ya ono alilolipata alipoona mwanga, na kusikia sauti; lakini bado palikuwepo na wachache tu waliomwamini; wengine walisema yeye ni mdanganyifu, wengine wakasema alikuwa mwendawazimu; naye akabezwa na kutukanwa. Lakini hii yote haikuharibu ukweli wa ono lake. Aliliona ono, alijua kuwa aliona, na mateso yote yaliyoko chini ya mbingu hayakuweza kufanya vinginevyo; na ingawa wao wangemtesa hadi kifo, lakini yeye alijua, na angejua hadi mwisho wa mauti yake, kwamba ameona mwanga na kusikia sauti ikimwambia yeye, na ulimwengu wote haungeweza kumfanya yeye afikiri au aamini vinginevyo."
                },
                {
                    "number": 25,
                    "text": "Na hivyo ndivyo ilivyokuwa kwangu. Hakika nilikuwa nimeuona mwanga, na katikati ya mwangaza huo niliwaona Watu wawili, nao kwa hakika waliongea nami; na ingawa nilichukiwa na kuteswa kwa kusema kwamba nimeona ono, lakini ilikuwa ni kweli; na wakati wakiwa wananitesa, kunitukana, na kuninenea aina zote za uovu dhidi yangu kwa ajili ya kusema hivyo, niliongozwa kusema moyoni mwangu: Kwa nini wanitese kwa ajili ya kusema ukweli? Hakika nimeona ono; na je, mimi ni nani hata niweze kupingana na Mungu, au kwa nini ulimwengu wafikiria kunifanya mimi nikane kile ambacho hakika nimekiona? Kwani nimeona ono; nami najua hivyo, nami nilijua kwamba Mungu alijua, na sikuweza kukataa, wala kuthubutu kufanya hivyo; angalao nilijua kwamba kwa kufanya hivyo ningelimkosea Mungu, na kuwa chini ya hukumu."
                },
                {
                    "number": 26,
                    "text": "Sasa nilikuwa nimeridhika akilini mwangu juu ya ulimwengu wa madhehebu—kwamba halikuwa jukumu langu kujiunga na lolote kati yao, bali kubaki kama nilivyokuwa hadi nitakapoelekezwa zaidi. Nimejua ushuhuda wa Yakobo kuwa ni wa kweli—kwamba mtu akipungukiwa hekima aweze kuomba kwa Mungu, naye atapata, na wala hakemei."
                },
                {
                    "number": 27,
                    "text": "Niliendelea kufanya kazi zangu za kawaida katika maisha hadi tarehe ishirini na moja ya Septemba, elfu moja mia nane na ishirini na tatu, wakati wote huu nikiteseka kwa mateso makali katika mikono ya makundi yote ya watu, wanadini na wasio wanadini, kwa sababu niliendelea kusisitiza kuwa nilikuwa nimeona ono."
                },
                {
                    "number": 28,
                    "text": "Katika kipindi cha kati ya wakati nilipoona ono na mwaka wa elfu moja mia nane na ishirini na tatu—nikiwa nimekatazwa kujiunga na dhehebu lolote la dini la wakati huo, na nikiwa bado katika umri mdogo, na nikiwa nimeteswa na wale waliopaswa kuwa marafiki zangu na ambao wangepaswa kunitendea wema, na ambao kama wao walidhania kuwa nimedanganywa ili wajaribu katika namna sahihi na ya upendo ili kunirudisha—niliachwa katika aina zote za majaribu; na, kuchanganyika na aina zote za jumuiya, mara kwa mara niliangukia katika makosa mengi ya kipumbavu, na kuonyesha udhaifu wa ujana, na kasoro za kiasili za mwanadamu; ambazo, nasikitika kusema, ziliniongoza katika majaribu mbalimbali, yaliyokuwa na hatia machoni pa Mungu. Katika kukiri haya, mtu yeyote asidhanie ya kuwa nilikuwa na hatia yoyote kubwa. Tabia ya kufanya dhambi za jinsi hiyo kamwe haikuwa kawaida yangu. Lakini nilikuwa na hatia ya utovu wa staha, na wakati mwingine nilijishirikisha na makundi, yasiyopendeza tabia ambayo haikukubaliana na tabia ambayo inapaswa kufanywa na mtu ambaye ameitwa na Mungu kama mimi nilivyokuwa. Lakini hii haitaonekana kuwa ngeni sana kwa mtu yeyote ambaye ana kumbukumbu ya ujana wangu, na mwenye kuifahamu vyema tabia yangu ya furaha ya asili."
                },
                {
                    "number": 29,
                    "text": "Kama matokeo ya mambo haya, daima nilijisikia kuwa mwenye hatia kutokana na udhaifu na kutokuwa kwangu mkamilifu; na kisha, jioni ya siku iliyotajwa hapo juu yaani tarehe ishirini na moja ya Septemba, baada ya kupanda kitandani usiku huo, nilifanya sala na maombi kwa Mwenyezi Mungu kwa ajili ya msamaha wa dhambi na upuuzi wangu wote, na pia kwa ajili ya kupata mafunuo, ili nipate kujua juu ya hali na msimamo wangu mbele zake; kwa kuwa nilikuwa nikiamini kabisa katika kupata mafunuo matakatifu, kama nilivyopata hapo awali."
                },
                {
                    "number": 30,
                    "text": "Wakati nikiwa katika kumlingana Mungu, niligundua mwangaza ukitokeza chumbani mwangu, mwangaza ambao uliendelea kuongezeka hadi chumba chote kikawa na mwanga mkali zaidi kuliko jua la saa sita mchana, na hatimaye mara mtu alionekana kuwa amesimama kando ya kitanda changu, amesimama hewani, kwani miguu yake haikugusa sakafu."
                },
                {
                    "number": 31,
                    "text": "Alikuwa amevaa joho kubwa jeupe zuri sana. Weupe wake ulikuwa weupe upitao kitu chochote cha kidunia nilichopata kukiona; wala siamini kwamba kitu chochote cha kidunia chaweza kufanywa kionekane cheupe na kiangavu kama hilo. Viganja vyake vilikuwa wazi, na mikono yake pia, juu kidogo ya kifundo; hivyo, pia, nyayo zake zilikuwa wazi, kama ilivyokuwa miguu yake, hadi juu kidogo ya vifundo. Kichwa chake na shingo pia vilikuwa wazi. Niliweza kugundua kuwa hakuwa na nguo nyingine aliyoivaa ila joho hili, kwa sababu lilikuwa wazi, kwani niliweza kuyaona maungo yake."
                },
                {
                    "number": 32,
                    "text": "Siyo tu joho lake lilikuwa jeupe kupita kiasi, bali hata kiwiliwili chake chote kilikuwa kitukufu hata nashindwa kuelezea, na uso wake hakika uling’ara kama radi. Chumba kikajawa na mwangaza, lakini siyo sana kama ilivyokuwa kuzunguka pale alipokuwa yeye. Mara ya kwanza nilipomwangalia, niliogopa; lakini mara woga ule ukanitoweka."
                },
                {
                    "number": 33,
                    "text": "Akaniita kwa jina, na kuniambia kwamba yeye alikuwa ni mjumbe aliyetumwa kutoka katika uwepo wa Mungu kuja kwangu, na kwamba jina lake lilikuwa Moroni; na kwamba Mungu alikuwa na kazi ya kufanywa na mimi; na kwamba jina langu litafikiriwa kwa mema na maovu miongoni mwa mataifa yote, koo, na ndimi, au kwamba litasemwa kwa mema na maovu miongoni mwa watu wote."
                },
                {
                    "number": 34,
                    "text": "Alisema kulikuwepo na kitabu kilichohifadhiwa, kilichoandikwa kwenye mabamba ya dhahabu, chenye kutoa historia ya wakazi wa zamani wa bara hili, na asili yao walikotokea. Yeye pia alisema kwamba utimilifu wa Injili isiyo na mwisho ulikuwepo ndani yake, kama ilivyoletwa na Mwokozi kwa wakazi hao wa kale;"
                },
                {
                    "number": 35,
                    "text": "Pia, kwamba yalikuwepo mawe mawili katika pinde za fedha—na mawe haya, yalifungwa kwenye dera ya kifua, yalifanya kitu kinachoitwa Urimu na Thumimu—yamehifadhiwa pamoja na mabamba; na umiliki na utumiaji wa mawe haya ndiyo yalifanya watu waitwe “waonaji” katika nyakati za kale au zilizopita; na kwamba Mungu alikuwa ameyatengeneza kwa ajili ya madhumuni ya kutafsiri kitabu."
                },
                {
                    "number": 36,
                    "text": "Baada ya kuniambia mambo haya, alianza kunukuu unabii wa Agano la Kale. Kwanza alinukuu sehemu ya mlango wa tatu ya Malaki; na pia alinukuu ya nne au mlango wa mwisho ya unabii huo huo, ingawa kwa kutofautiana kidogo na jinsi isomekavyo katika Biblia zetu. Badala ya kunukuu mstari wa kwanza kama unavyosomeka katika vitabu vyetu, alinukuu hivi:"
                },
                {
                    "number": 37,
                    "text": "Kwa maana tazama, siku ile inakuja ambayo itawaka kama tanuru, na wote wenye kiburi, ndiyo, na wote watendao uovu wataungua kama makapi; kwani wao wanaokuja watawaunguza, asema Bwana wa Majeshi, kwamba haitawaachia mzizi wala tawi."
                },
                {
                    "number": 38,
                    "text": "Na tena, alinukuu mstari wa tano hivi: Tazama, nitakufunulieni Ukuhani, kwa mkono wa Eliya nabii, kabla ya kuja kwa siku ile iliyo kuu na ya kuogofya ya Bwana."
                },
                {
                    "number": 39,
                    "text": "Na pia alinukuu mstari unaofuata tofauti: Naye atapanda katika mioyo ya watoto ahadi zilizofanywa kwa baba, na mioyo ya watoto itawageukia baba zao. Kama haingekuwa hivyo, dunia yote ingeliharibiwa kabisa wakati wa kuja kwake."
                },
                {
                    "number": 40,
                    "text": "Kwa nyongeza ya haya, alinukuu mlango wa kumi na moja wa Isaya, akisema kwamba ilikuwa inakaribia kutimia. Alinukuu pia mlango wa tatu wa Matendo, mistari ya ishirini na mbili na ishirini na tatu, sawa sawa kama ilivyo katika Agano Jipya letu. Alisema kwamba yule nabii alikuwa Kristo; bali ile siku bado haijafika wakati “wao ambao hawangeisikia sauti yake watatengwa mbali na watu,” lakini karibu itakuja."
                },
                {
                    "number": 41,
                    "text": "Naye pia alinukuu mlango wa pili wa Yoeli, kutoka mstari wa ishirini na nane hadi wa mwisho. Pia akasema kwamba hili bado halijatimia, lakini karibu litatimia. Na zaidi akaelezea kwamba utimilifu wa Wayunani ulikuwa karibu kuingia. Alinukuu vipengele vingine vingi vya maandiko, na kutoa maelezo mengi ambayo hayawezi kutajwa hapa."
                },
                {
                    "number": 42,
                    "text": "Tena, akanieleza, kwamba nitakapoyapata mabamba hayo ambayo ameyasema—kwa maana wakati ambao yanapaswa kupatikana ulikuwa bado haujatimia—nisiyaonyeshe kwa mtu yeyote; wala dera ya kifua pamoja na Urimu na Thumimu; isipokuwa kwa wale tu ambao nitaamriwa niwaonyeshe; kama nitayaonyesha nitaangamizwa. Wakati alipokuwa akizungumza nami juu ya mabamba, ono lilifunguliwa akilini mwangu kwamba nikaweza kuona mahali ambapo mabamba yale yalihifadhiwa, na kwamba kila kitu nilikiona vizuri na kwa uwazi zaidi kiasi kwamba nilipajua mahali pale tena wakati nilipopatembelea."
                },
                {
                    "number": 43,
                    "text": "Baada ya mazungumzo haya, niliona mwanga katika chumba ukianza kukusanyika karibu ya kiwiliwili chake yeye aliyekuwa akisema nami, na uliendelea kufanya hivyo hadi chumba kilipoachwa tena giza, isipokuwa pale tu kumzunguka yeye; na halafu, mara moja nikaona, kama vile, bomba lililo wazi kuelekea mbinguni, naye akapaa hadi akapotea kabisa, na chumba kikawa kimeachwa kama kilivyokuwa kabla mwanga huu wa mbinguni haujajitokeza."
                },
                {
                    "number": 44,
                    "text": "Nililala nikitafakari juu ya jambo hili moja nililoliona, na nikistaajabia vikubwa juu ya yale niliyoelezwa na mjumbe huyu asiye wa kawaida; na halafu, katikati ya tafakuri yangu, mara nikagundua kwamba chumba changu kilikuwa tena kikianza kupata mwanga, na ghafla, kama ilivyotokea, mjumbe yule yule wa mbinguni alikuwa tena kando ya kitanda changu."
                },
                {
                    "number": 45,
                    "text": "Yeye alianza, kwa kurudia tena mambo yale ambayo alinieleza katika safari yake ya kwanza, bila kutofautisha; na alipomaliza, alinieleza juu ya hukumu kuu inayokuja juu ya dunia, pamoja na ukiwa mkubwa utakao kuja kwa njaa, kwa upanga, na kwa tauni; na kwamba hukumu hizi kali zitakuja juu ya dunia katika kizazi hiki. Baada ya kumaliza kuelezea mambo haya, yeye alipaa tena kama alivyofanya hapo awali."
                },
                {
                    "number": 46,
                    "text": "Kwa wakati huu, mawazo mazito yalikuwa yamejengwa akilini mwangu, kiasi kwamba usingizi ulitoroka machoni mwangu, nami nililala nikiwa nimezidiwa na mshangao kwa yale niliyokwisha kuyaona na kusikia. Lakini mshangao wangu ulikuwa ni wakati nilipomwona tena mjumbe yule yule kando ya kitanda changu, na nikamsikia akirejea au kurudia tena kwangu mambo yale yale kama hapo awali; na kuongeza tahadhari kwangu, akinieleza kwamba Shetani atajaribu kunijaribu mimi (kutokana na hali ya ufukara wa familia ya baba yangu), ili kupata mabamba haya kwa madhumuni ya kupata utajiri. Hili alinikataza, akisema kwamba ni lazima nisiwe na lengo jingine lolote katika nia ya kupata mabamba haya isipokuwa kwa ajili ya kumtukuza Mungu, na nisichochewe na nia nyingine yoyote zaidi ya ile ya kuujenga ufalme wake; vinginevyo nisingeliweza kuyapata."
                },
                {
                    "number": 47,
                    "text": "Baada ya kuja mara hii ya tatu, alipaa tena mbinguni kama mwanzo, nami tena nikawa nimeachwa nikitafakari juu ya ugeni wa yale niliyojionea; na halafu mara baada ya mjumbe yule wa mbinguni kuwa ameniacha na kupaa kwa mara ya tatu, jogoo akawika, nami nikaona kwamba kulikuwa kumekaribia kucha, kwa hiyo basi mahojiano yetu lazima yatakuwa yamechukua usiku ule mzima."
                },
                {
                    "number": 48,
                    "text": "Muda mfupi baadaye niliamka kutoka kitandani pangu, na, kama kawaida, nilienda kufanya kazi muhimu za siku hiyo; lakini, katika kujaribu kufanya kazi kama nyakati zingine, nilijiona kuwa nguvu zangu zimeniishia hata kunifanya nisijiweze kabisa. Baba yangu, ambaye alikuwa akifanya kazi pamoja nami, aligundua kwamba nilikuwa na matatizo, na akaniambia niende nyumbani. Nilianza kwa dhamira ya kwenda nyumbani; lakini, katika kujaribu kuvuka ukingo wa shamba ambamo tulikuwepo, nguvu zangu ziliniishia kabisa, nami nilianguka chini kabisa, na kwa muda nilikuwa sijiwezi kabisa kwa chochote."
                },
                {
                    "number": 49,
                    "text": "Kitu cha kwanza ambacho ninaweza kukikumbuka kilikuwa ni sauti ikinisemesha, ikiniita kwa jina. Niliangalia juu, na nikamwona mjumbe yule yule akiwa amesimama juu ya kichwa changu, akiwa amezungukwa na mwanga kama vile awali. Kisha akayarudia tena yale yote aliyonieleza usiku uliopita, na akaniamuru niende kwa baba yangu na kumwambia juu ya lile ono na amri nilizozipokea."
                },
                {
                    "number": 50,
                    "text": "Nilitii; nikarudi kwa baba yangu shambani, na kumweleza jambo lile lote. Yeye alinijibu kwamba lilikuwa la Mungu, na akaniambia niende na kufanya kama nilivyoamriwa na mjumbe yule. Niliondoka shambani, na kwenda mahali ambapo mjumbe yule alinieleza kwamba mabamba yamehifadhiwa; na kwa sababu ya uwazi wa lile ono ambalo nililipata juu yake, nilipajua mahali pale mara baada ya kufika hapo."
                },
                {
                    "number": 51,
                    "text": "Karibu na kijiji cha Manchester, wilaya ya Ontario, New York, kimesimama kilima cha ukubwa wa wastani, na ndicho kilima kirefu kuliko chochote katika maeneo ya jirani. Upande wa magharibi ya kilima hiki, siyo mbali kutoka kileleni, chini ya jiwe la ukubwa wa wastani, yalilala mabamba, yakiwa yamehifadhiwa ndani ya kisanduku cha jiwe. Jiwe hili lilikuwa nene na la mviringo katikati juu ya upande wa juu, na jembamba zaidi kuelekea kwenye kingo, hivyo sehemu yake ya katikati ilikuwa ikionekana juu ya udongo, lakini kingo zake zote kuzunguka zilifunikwa kwa udongo."
                },
                {
                    "number": 52,
                    "text": "Baada ya kuondoa udongo, nilipata wenzo, ambayo niliitia chini ya kingo za lile jiwe, na kwa kutumia nguvu kidogo nililiinua. Niliangalia ndani, na humo hakika niliona mabamba hayo, Urimu na Thumimu, na dera ya kifuani, kama ilivyoelezwa na yule mjumbe. Lile sanduku ambalo ndani yake yaliwekwa lilitengenezwa kwa kuyapanga mawe pamoja kwa aina fulani ya saruji. Ndani, chini ya sanduku yaliwekwa mawe mawili yakikingama na sanduku, na juu ya mawe haya yaliwekwa mabamba hayo na vitu vingine pamoja nayo."
                },
                {
                    "number": 53,
                    "text": "Nilifanya jaribio la kuvitoa nje, lakini nilikatazwa na yule mjumbe, na tena niliarifiwa kuwa wakati wa kuvichukua ulikuwa bado haujafika, wala haungefika, hadi miaka minne kutoka wakati huo; lakini alinieleza kwamba yanipasa kuja mahali pale baada ya mwaka mmoja barabara kutoka wakati ule, na kwamba atakutana nami pale, na kwamba itanipasa kuendelea kufanya hivyo hadi wakati utakapofika wa kuyapata mabamba yale."
                },
                {
                    "number": 54,
                    "text": "Hivyo, kulingana na nilivyokuwa nimeamriwa, nilikwenda kila ilipofika mwisho wa mwaka, na kila wakati nilimkuta mjumbe yule pale, na nikapokea maelekezo na maarifa kutoka kwake katika kila mahojiano yetu, juu ya yale Bwana atakayoyafanya, na namna gani na kwa jinsi gani ufalme wake utaendeshwa katika siku za mwisho."
                },
                {
                    "number": 55,
                    "text": "Kwa kuwa hali ya kiuchumi ya baba yangu ilikuwa duni sana, tulilazimika kufanya kazi kwa mikono yetu, tukikodiwa na watu wengine kwa kibarua cha siku moja moja, kulingana na kazi kadiri itakavyopatikana. Wakati mwingine tulikuwepo nyumbani, na wakati mwingine nje ya nyumbani, na kwa kuendelea kufanya kazi mara kwa mara kulituwezesha kupata mahitaji ya kutosha."
                },
                {
                    "number": 56,
                    "text": "Katika mwaka wa 1823 familia ya baba yangu ilipatwa na huzuni kubwa kwa kifo cha kaka yangu mkubwa, Alvin. Katika mwezi wa Oktoba, 1825, niliajiriwa na mzee mmoja muungwana kwa jina la Josiah Stoal, ambaye alikuwa akiishi wilaya ya Chenango, Jimbo la New York. Yeye alikuwa amesikia juu ya kufunguliwa kwa machimbo ya fedha na Wahispania huko Harmony, wilaya ya Susquehanna, Jimbo la Pennsylvania; na alikuwa, kabla ya kuajiriwa kwangu, akichimba, ili, kama ikiwezekana, kuyagundua madini hayo. Baada ya kwenda kuishi naye, alinichukua mimi, pamoja na wafanyakazi wake waliobakia, kwenda kuchimba madini hayo ya fedha, ambapo niliendelea kufanya kazi kwa karibu mwezi mzima, pasipo mafanikio ya kazi yetu, na hatimaye nilifanikiwa kumshawishi mzee yule kuacha kuchimba kutafuta madini hayo. Kuanzia hapo ndipo chimbuko la hadithi ya mimi kuwa mchimba fedha."
                },
                {
                    "number": 57,
                    "text": "Katika wakati huo nilipokuwa nimeajiriwa kwa kazi hiyo, nilikuwa nimewekwa kuishi pamoja na Bwana Isaac Hale, mwenyeji wa mahali pale; ilikuwa hapo ndipo nilipomwona mke wangu (binti yake) kwa mara ya kwanza, Emma Hale. Mnamo tarehe 18 ya Januari, 1827, tulioana, wakati nikiwa bado nimeajiriwa katika utumishi wa Bwana Stoal."
                },
                {
                    "number": 58,
                    "text": "Kwa sababu ya kuendelea kwangu kudai kuwa nimeona ono, mateso yaliendelea kunifuata, na familia ya baba wa mke wangu walikuwa wamepinga sana sisi kuoana. Kwa sababu hiyo, nilikuwa ninalazimika kumchukua na kwenda naye sehemu nyingine yoyote; hivyo tulienda na huko tukaozwa katika nyumba ya Squire Tarbill, huko South Bainbridge, wilaya ya Chenango, New York. Mara baada ya ndoa yangu, niliacha ajira ya Bwana Stoal, na kwenda nyumbani kwa baba yangu kulima pamoja naye msimu ule."
                },
                {
                    "number": 59,
                    "text": "Hatimaye wakati ulifika wa kuyachukua mabamba, Urimu na Thumimu, na dera ya kifuani. Tarehe ishirini na mbili ya Septemba, elfu moja mia nane na ishirini na saba, ikiwa nimeenda kama kawaida mwishoni mwa mwaka mwingine mahali vilipokuwa vimehifadhiwa, mjumbe yule yule wa mbinguni alinipa pamoja na amri hii: kwamba nitawajibika juu yake; kwamba kama nitayaacha yaende kwa kukosa uangalifu, au kwa uzembe wangu, nitakatiliwa mbali; lakini kama nitatumia uwezo wangu wote kuyalinda, hadi yeye, yule mjumbe, atakapoyataka, yatalindwa."
                },
                {
                    "number": 60,
                    "text": "Muda si mrefu nilitambua sababu ya mimi kupokea amri ile kali ya kuyatunza kwa usalama, na kwa nini ilikuwa mjumbe aseme hivyo kwamba nitakapokuwa nimefanya yale yaliyotakiwa mikononi mwangu, atayataka. Kwani haikuwa muda mrefu ilijulikana kwamba nilikuwa nayo, juhudi ya nguvu nyingi zaidi ilitumika ili kuyapata kutoka kwangu mimi. Kila hila ambayo iliweza kubuniwa ilitumiwa kwa dhumuni hili. Mateso yakawa machungu zaidi na makali kuliko mwanzoni, na umati ulikuwa uko tayari daima kuyachukua kutoka kwangu kama ikiwezekana. Lakini kwa hekima ya Mungu, yalibaki salama mikononi mwangu, hadi nilipoyamalizia kazi ile iliyotakiwa mikononi mwangu. Hatimaye, kulingana na mipangilio, mjumbe yule akayataka, nikampa; naye anayo katika himaya zake hadi siku hii, ikiwa siku ya pili ya Mei, elfu moja mia nane na thelathini na minane."
                },
                {
                    "number": 61,
                    "text": "Msisimko, hata hivyo, bado uliendelea, na minong’ono pamoja na ndimi zake elfu wakati wote ilikuwa ikitumiwa katika kueneza uongo juu ya familia ya baba yangu, na juu yangu mimi mwenyewe. Kama ningetaka kuzihadithia sehemu moja ya elfu yake, ingelijaza vitabu vingi. Mateso, hata hivyo, yakawa hayavumiliki hata nikalazimika kuhama Manchester, na kwenda na mke wangu katika wilaya ya Susquehanna, katika Jimbo la Pennsylvania. Wakati nikiwa najitayarisha kwanza—nikiwa fukara sana, na mateso ni mazito sana juu yetu kiasi kwamba hapakuwa na uwezekano kwamba tungeliweza kuondoka lakini—katikati ya mateso yetu tulimpata rafiki muungwana kwa jina la Martin Harris, aliyekuja kwetu na kunipa dola hamsini ili kutusaidia sisi katika safari yetu. Bwana Harris alikuwa ni mkazi wa mji wa Palmyra, wilaya ya Wayne, katika Jimbo la New York, na mkulima mwenye kuheshimika."
                },
                {
                    "number": 62,
                    "text": "Kwa msaada huu uliokuja wakati uliohitajika uliniwezesha kufika mahali nilikokusudia kufika katika Pennsylvania; na mara baada ya kuwasili huko nilianza kunakili maandishi yale kutoka katika yale mabamba. Nilinakili kiasi cha kutosha, na kwa njia ya Urimu na Thumimu nilitafsiri baadhi yake, kitu ambacho nilikifanya kati ya kipindi nilichofika nyumbani kwa baba wa mke wangu, katika mwezi wa Desemba, na Februari iliyofuata."
                },
                {
                    "number": 63,
                    "text": "Wakati fulani katika mwezi huu wa Februari, Bwana Martin Harris ambaye nimemtaja hapo mwanzoni alikuja kwetu, akapata michoro ambayo nimeichora kutoka kwenye mabamba yale, na kwenda nayo mjini New York. Kwa vile lililotokea juu yake na michoro ile, nitayanukuu katika historia ya matukio yake, kama alivyonieleza baada ya kurudi kwake, ambayo yalikuwa kama ifuatavyo:"
                },
                {
                    "number": 64,
                    "text": "“Nilikwenda mjini New York, na nikaipeleka michoro ile iliyokwisha tafsiriwa, pamoja na tafsiri yake, kwa Profesa Charles Anthon, mtu maarufu kwa kiwango chake cha elimu. Profesa Anthon alieleza kwamba tafsiri ilikuwa sahihi, zaidi kuliko yoyote aliyopata kuiona iliyotafsiriwa kutoka lugha ya Kimisri. Kisha nikamwonyesha yale ambayo yalikuwa bado hayaja tafsiriwa, naye akasema kwamba yalikuwa katika lugha ya Kimisri, Kikaldayo, Kisisiria, na Kiarabu; na akasema ile ilikuwa ni michoro ya kweli. Alinipa hati, akiwahakikishia watu wa Palmyra kuwa ilikuwa michoro ya kweli, na kwamba tafsiri yake kama ilivyotafsiriwa pia ilikuwa sahihi. Nilichukua ile hati ya uthibitisho na kuiweka mfukoni, na kuanza kuondoka, Bwana Anthon akanirudisha, na akaniuliza ni namna gani huyo kijana alijua kwamba palikuwa na mabamba hayo ya dhahabu mahali hapo alipoyakuta. Nilimjibu kwamba malaika wa Mungu alimfunulia."
                },
                {
                    "number": 65,
                    "text": "“Kisha yeye akaniambia, ‘Acha nione hiyo hati.’ Hivyo nikaitoa mfukoni mwangu na kumpa, aliichukua na kuichana katika vipande, akisema kwamba hakuna kitu kama hicho siku hizi kama kuhudumiwa na malaika, na kwamba kama nitamletea mabamba hayo angeliweza kuyatafsiri. Nikamwarifu kwamba sehemu ya mabamba hayo yalikuwa yamefungwa, na kwamba nilikatazwa kuyaleta. Yeye alijibu, ‘Siwezi kusoma kitabu kilichofungwa.’ Nilimwacha na kwenda kwa Dk. Mitchell, ambaye aliunga mkono yaliyosemwa na Profesa Anthon kuhusu michoro na tafsiri.”"
                },
                {
                    "number": 66,
                    "text": "Katika siku ya 5 ya mwezi Aprili mwaka wa 1829, Oliver Cowdery alikuja nyumbani kwangu, kabla ya wakati huu nilikuwa sijapata kumuona. Aliniambia kwamba alikuwa akifundisha shule ya jirani na mahali baba yangu alipokuwa akiishi, na baba yangu alikuwa mmoja wa wale wenye kuwapeleka watoto wao shuleni hapo, alikwenda kuishi nyumbani kwake kwa muda fulani, na akiwa hapo familia ilimweleza juu ya mimi kupokea mabamba, na hivyo yeye amekuja kuniulizia."
                },
                {
                    "number": 67,
                    "text": "Siku mbili baada ya kuwasili kwa Bwana Cowdery (ikiwa ni tarehe 7 ya mwezi wa Aprili) nilianza kutafsiri Kitabu cha Mormoni, naye akaanza kuwa mwandishi wangu."
                },
                {
                    "number": 68,
                    "text": "Bado tuliendelea na kazi ya tafsiri, na halafu, katika mwezi uliofuata (Mei, 1829), siku fulani sisi tulienda msituni kusali na kumwomba Bwana juu ya ubatizo kwa ajili ya ondoleo la dhambi, tuliloliona limetajwa juu ya mabamba hayo. Wakati tukiwa hivyo, tukifanya maombi na kumlingana Bwana juu ya jambo hilo, mjumbe kutoka mbinguni alishuka katika wingu la mwanga, na akiwa ameweka mikono yake juu yetu, akatutawaza, akisema:"
                },
                {
                    "number": 69,
                    "text": "Juu yenu ninyi watumishi wenzangu, katika jina la Masiya, ninawatunukia Ukuhani wa Haruni, ambao hushikilia funguo za huduma ya malaika, na za injili ya toba, na za ubatizo kwa uzamisho kwa ajili ya ondoleo la dhambi; na hizi kamwe hazitaondolewa kutoka duniani mpaka wana wa Lawi watakapotoa tena matoleo kwa Bwana katika haki."
                },
                {
                    "number": 70,
                    "text": "Yeye alisema Ukuhani huu wa Haruni hauna uwezo wa kumwekea mtu mikono kwa ajili ya kipawa cha Roho Mtakatifu, lakini kwamba alisema utatunukiwa juu yetu hapo baadaye; na akatuamuru kwenda kubatizana, na akatupa maelekezo kwamba nimbatize Oliver Cowdery, na kwamba baadaye naye anibatize mimi."
                },
                {
                    "number": 71,
                    "text": "Hivyo tukaenda na tukabatizana. Mimi nilimbatiza yeye kwanza, na baadaye yeye akanibatiza mimi—baada ya hapo nilimwekea mikono yangu juu ya kichwa chake na kumtawaza kwenye Ukuhani wa Haruni, na baadaye yeye akaniwekea mikono yake juu yangu na kunitawaza mimi kwenye Ukuhani huo huo—kwani hivyo ndivyo tulivyoamriwa.*"
                },
                {
                    "number": 72,
                    "text": "Mjumbe yule aliye tutembelea sisi katika tukio hili na kuweka Ukuhani huu juu yetu, alisema kwamba jina lake lilikuwa Yohana, yule yule aitwaye Yohana Mbatizaji katika Agano Jipya, na kwamba yeye alitenda hayo chini ya maelekezo ya Petro, Yakobo na Yohana, ambao walishikilia funguo za Ukuhani wa Melkizedeki, Ukuhani ambao, yeye alisema, ungelitunukiwa juu yetu wakati ukifika, na kwamba mimi nitaitwa Mzee wa Kwanza wa Kanisa, na yeye (Oliver Cowdery) wa pili. Ilikuwa katika siku ya kumi na tano ya Mei, 1829, ambayo tulitawazwa chini ya mkono wa mjumbe huyu, na kubatizwa."
                },
                {
                    "number": 73,
                    "text": "Mara katika kuinuka kutoka majini baada ya kubatizwa, tulihisi baraka kubwa na tukufu kutoka kwa Baba yetu wa Mbinguni. Muda mfupi baada ya kumbatiza Oliver Cowdery, Roho Mtakatifu alishuka juu yake, naye akasimama na kutoa unabii juu ya mambo mengi yatakayokuja kutokea baada ya muda mfupi. Na tena, mara mimi baada ya kuwa nimebatizwa naye, pia nilipata roho wa kutoa unabii, mara, nilisimama, nikatoa unabii juu ya kuinuka kwa Kanisa hili, na mambo mengine mengi yanayohusiana na Kanisa, na kizazi hiki cha wanadamu. Tulijawa na Roho Mtakatifu, na kufurahia katika Mungu wa wokovu wetu."
                },
                {
                    "number": 74,
                    "text": "Akili yetu sasa ikiwa imeangazwa, tulianza kuona maandiko yamewekwa wazi katika fahamu zetu, na maana na dhamira ya kweli ya vipengele vigumu ilifunuliwa kwetu katika jinsi ambayo kamwe hatukuweza kuipata hapo awali, wala hapo awali hatukuifikiria. Kwa wakati huu tulilazimika kutunza siri ya tukio hili la kuwa tumepokea Ukuhani na kubatizwa kwetu, kwa sababu ya kuogopa roho wa mateso ambaye tayari alijionyesha mwenyewe katika maeneo ya jirani."
                },
                {
                    "number": 75,
                    "text": "Tulikuwa tumetishiwa kuvamiwa na wahuni, mara kwa mara, na mara hii, pia, na watangaza imani za dini. Na dhamira zao za kutuvamia sisi ilizuiliwa tu na uwezo wa familia ya baba wa mke wangu (kwa majaliwa ya Mungu), ambao walikuja kuwa marafiki zangu sana, na ambao walipinga uhuni, na walikuwa radhi kwamba niruhusiwe kuendelea na kazi ya tafsiri bila kuingiliwa, na kwa hiyo wao walitupa ulinzi kutokana na matendo yasiyo ya kisheria, kwa kadiri walivyokuwa na uwezo wa kufanya hivyo."
                }
            ]
        },
        "/study/scriptures/pgp/a-of-f/1": {
            "uri": "/study/scriptures/pgp/a-of-f/1",
            "title": "Makala ya Imani 1",
            "data_type": "chapter",
            "chapter_name": "Mlango wa 1",
            "book_title": "Makala ya Imani ya Kanisa la Yesu Kristo la Watakatifu wa Siku za Mwisho",
            "verses": [
                {
                    "number": 1,
                    "text": "Tunaamini katika Mungu, Baba wa Milele, na katika Mwanawe, Yesu Kristo, na katika Roho Mtakatifu."
                },
                {
                    "number": 2,
                    "text": "Tunaamini kwamba wanadamu wataadhibiwa kwa ajili ya dhambi zao wenyewe, na siyo kwa ajili ya uvunjaji sheria wa Adamu."
                },
                {
                    "number": 3,
                    "text": "Tunaamini kwamba kwa njia ya Upatanisho wa Kristo, wanadamu wote wanaweza kuokolewa, kwa kutii sheria na ibada za Injili."
                },
                {
                    "number": 4,
                    "text": "Tunaamini kwamba kanuni na ibada za kwanza za Injili ni: kwanza, Imani katika Bwana Yesu Kristo; pili, Toba; tatu, Ubatizo kwa kuzamishwa kwa ajili ya ondoleo la dhambi; nne, Kuwekewa mikono kwa ajili ya kipawa cha Roho Mtakatifu."
                },
                {
                    "number": 5,
                    "text": "Tunaamini kwamba mwanadamu ni lazima aitwe na Mungu, kwa unabii, na kwa kuwekewa mikono na wale walio katika mamlaka, ili kuhubiri Injili na kuhudumu katika ibada zake."
                },
                {
                    "number": 6,
                    "text": "Tunaamini katika muundo ule ule ambao ulikuwepo katika Kanisa la Asili, yaani, mitume, manabii, wachungaji, walimu, wainjilisti, na kadhalika."
                },
                {
                    "number": 7,
                    "text": "Tunaamini katika vipawa vya ndimi, unabii, ufunuo, maono, uponyaji, fasiri za ndimi, na kadhalika."
                },
                {
                    "number": 8,
                    "text": "Tunaamini Biblia kuwa ni neno la Mungu alimradi imetafsiriwa kwa usahihi; pia tunaamini Kitabu cha Mormoni kuwa ni neno la Mungu."
                },
                {
                    "number": 9,
                    "text": "Tunaamini yale yote Mungu ameyoyafunua, na ambayo sasa anayafunua, na tunaamini kwamba bado Yeye atayafunua mambo mengi makuu na muhimu yahusuyo Ufalme wa Mungu."
                },
                {
                    "number": 10,
                    "text": "Tunaamini katika kukusanyika kiuhalisi kwa Israeli na katika urejesho wa Makabila Kumi; kwamba Sayuni (Yerusalemu Mpya) itajengwa juu ya bara la Amerika; kwamba Kristo atatawala yeye mwenyewe juu ya dunia; na, kwamba dunia itafanywa upya na kupokea utukufu wake wa kipepo."
                },
                {
                    "number": 11,
                    "text": "Tunadai haki ya kumwabudu Mungu Mwenyezi kulingana na mwongozo wa dhamiri zetu sisi wenyewe, na tunawaruhusu watu wote haki hiyo, na waabudu namna, mahali, au chochote watakacho."
                },
                {
                    "number": 12,
                    "text": "Tunaamini katika kuwa chini ya wafalme, marais, watawala, na waamuzi, katika kutii, kuheshimu, na kuzishika sheria."
                },
                {
                    "number": 13,
                    "text": "Tunaamini katika kuwa waaminifu, wakweli, wasafi, wakarimu, wema, na katika kufanya mema kwa watu wote; naam, twaweza kusema kwamba tumefuata maonyo ya Paulo—Tunaamini mambo yote, tunatumaini mambo yote, tumestahimili mambo mengi, na tunatumaini kuwa tutaweza kustahimili mambo yote. Kama kuna kitu chochote kilicho chema, chenye kupendeza, au chenye taarifa njema au chenye kustahili sifa, tunayatafuta mambo haya."
                }
            ]
        }
    }
}