{
    "title": "Libro ni Mormon",
    "uri": "/study/scriptures/bofm",
    "structure": [
        {
            "type": "section",
            "title": "Pakauna ken Dagiti Saksi",
            "entries": [
                {
                    "type": "content",
                    "title": "panid ti paulo",
                    "uri": "/study/scriptures/bofm/title-page"
                },
                {
                    "type": "content",
                    "title": "panid ti paulo ti Ti Libro ni Mormon",
                    "uri": "/study/scriptures/bofm/bofm-title"
                },
                {
                    "type": "content",
                    "title": "Pakauna",
                    "uri": "/study/scriptures/bofm/introduction"
                },
                {
                    "type": "content",
                    "title": "Ababa A Panangilawlawag Maipapan Iti Libro Ni Mormon",
                    "uri": "/study/scriptures/bofm/explanation"
                }
            ]
        },
        {
            "type": "section",
            "title": "1 Nephi",
            "entries": [
                {
                    "type": "content",
                    "title": "1&nbsp;Nephi 1",
                    "uri": "/study/scriptures/bofm/1-ne/1"
                },
                {
                    "type": "content",
                    "title": "1&nbsp;Nephi 2",
                    "uri": "/study/scriptures/bofm/1-ne/2"
                },
                {
                    "type": "content",
                    "title": "1&nbsp;Nephi 3",
                    "uri": "/study/scriptures/bofm/1-ne/3"
                },
                {
                    "type": "content",
                    "title": "1&nbsp;Nephi 4",
                    "uri": "/study/scriptures/bofm/1-ne/4"
                },
                {
                    "type": "content",
                    "title": "1&nbsp;Nephi 5",
                    "uri": "/study/scriptures/bofm/1-ne/5"
                },
                {
                    "type": "content",
                    "title": "1&nbsp;Nephi 6",
                    "uri": "/study/scriptures/bofm/1-ne/6"
                },
                {
                    "type": "content",
                    "title": "1&nbsp;Nephi 7",
                    "uri": "/study/scriptures/bofm/1-ne/7"
                },
                {
                    "type": "content",
                    "title": "1&nbsp;Nephi 8",
                    "uri": "/study/scriptures/bofm/1-ne/8"
                },
                {
                    "type": "content",
                    "title": "1&nbsp;Nephi 9",
                    "uri": "/study/scriptures/bofm/1-ne/9"
                },
                {
                    "type": "content",
                    "title": "1&nbsp;Nephi 10",
                    "uri": "/study/scriptures/bofm/1-ne/10"
                },
                {
                    "type": "content",
                    "title": "1&nbsp;Nephi 11",
                    "uri": "/study/scriptures/bofm/1-ne/11"
                },
                {
                    "type": "content",
                    "title": "1&nbsp;Nephi 12",
                    "uri": "/study/scriptures/bofm/1-ne/12"
                },
                {
                    "type": "content",
                    "title": "1&nbsp;Nephi 13",
                    "uri": "/study/scriptures/bofm/1-ne/13"
                },
                {
                    "type": "content",
                    "title": "1&nbsp;Nephi 14",
                    "uri": "/study/scriptures/bofm/1-ne/14"
                },
                {
                    "type": "content",
                    "title": "1&nbsp;Nephi 15",
                    "uri": "/study/scriptures/bofm/1-ne/15"
                },
                {
                    "type": "content",
                    "title": "1&nbsp;Nephi 16",
                    "uri": "/study/scriptures/bofm/1-ne/16"
                },
                {
                    "type": "content",
                    "title": "1&nbsp;Nephi 17",
                    "uri": "/study/scriptures/bofm/1-ne/17"
                },
                {
                    "type": "content",
                    "title": "1&nbsp;Nephi 18",
                    "uri": "/study/scriptures/bofm/1-ne/18"
                },
                {
                    "type": "content",
                    "title": "1&nbsp;Nephi 19",
                    "uri": "/study/scriptures/bofm/1-ne/19"
                },
                {
                    "type": "content",
                    "title": "1&nbsp;Nephi 20",
                    "uri": "/study/scriptures/bofm/1-ne/20"
                },
                {
                    "type": "content",
                    "title": "1&nbsp;Nephi 21",
                    "uri": "/study/scriptures/bofm/1-ne/21"
                },
                {
                    "type": "content",
                    "title": "1&nbsp;Nephi 22",
                    "uri": "/study/scriptures/bofm/1-ne/22"
                }
            ]
        },
        {
            "type": "section",
            "title": "2 Nephi",
            "entries": [
                {
                    "type": "content",
                    "title": "2&nbsp;Nephi 1",
                    "uri": "/study/scriptures/bofm/2-ne/1"
                },
                {
                    "type": "content",
                    "title": "2&nbsp;Nephi 2",
                    "uri": "/study/scriptures/bofm/2-ne/2"
                },
                {
                    "type": "content",
                    "title": "2&nbsp;Nephi 3",
                    "uri": "/study/scriptures/bofm/2-ne/3"
                },
                {
                    "type": "content",
                    "title": "2&nbsp;Nephi 4",
                    "uri": "/study/scriptures/bofm/2-ne/4"
                },
                {
                    "type": "content",
                    "title": "2&nbsp;Nephi 5",
                    "uri": "/study/scriptures/bofm/2-ne/5"
                },
                {
                    "type": "content",
                    "title": "2&nbsp;Nephi 6",
                    "uri": "/study/scriptures/bofm/2-ne/6"
                },
                {
                    "type": "content",
                    "title": "2&nbsp;Nephi 7",
                    "uri": "/study/scriptures/bofm/2-ne/7"
                },
                {
                    "type": "content",
                    "title": "2&nbsp;Nephi 8",
                    "uri": "/study/scriptures/bofm/2-ne/8"
                },
                {
                    "type": "content",
                    "title": "2&nbsp;Nephi 9",
                    "uri": "/study/scriptures/bofm/2-ne/9"
                },
                {
                    "type": "content",
                    "title": "2&nbsp;Nephi 10",
                    "uri": "/study/scriptures/bofm/2-ne/10"
                },
                {
                    "type": "content",
                    "title": "2&nbsp;Nephi 11",
                    "uri": "/study/scriptures/bofm/2-ne/11"
                },
                {
                    "type": "content",
                    "title": "2&nbsp;Nephi 12",
                    "uri": "/study/scriptures/bofm/2-ne/12"
                },
                {
                    "type": "content",
                    "title": "2&nbsp;Nephi 13",
                    "uri": "/study/scriptures/bofm/2-ne/13"
                },
                {
                    "type": "content",
                    "title": "2&nbsp;Nephi 14",
                    "uri": "/study/scriptures/bofm/2-ne/14"
                },
                {
                    "type": "content",
                    "title": "2&nbsp;Nephi 15",
                    "uri": "/study/scriptures/bofm/2-ne/15"
                },
                {
                    "type": "content",
                    "title": "2&nbsp;Nephi 16",
                    "uri": "/study/scriptures/bofm/2-ne/16"
                },
                {
                    "type": "content",
                    "title": "2&nbsp;Nephi 17",
                    "uri": "/study/scriptures/bofm/2-ne/17"
                },
                {
                    "type": "content",
                    "title": "2&nbsp;Nephi 18",
                    "uri": "/study/scriptures/bofm/2-ne/18"
                },
                {
                    "type": "content",
                    "title": "2&nbsp;Nephi 19",
                    "uri": "/study/scriptures/bofm/2-ne/19"
                },
                {
                    "type": "content",
                    "title": "2&nbsp;Nephi 20",
                    "uri": "/study/scriptures/bofm/2-ne/20"
                },
                {
                    "type": "content",
                    "title": "2&nbsp;Nephi 21",
                    "uri": "/study/scriptures/bofm/2-ne/21"
                },
                {
                    "type": "content",
                    "title": "2&nbsp;Nephi 22",
                    "uri": "/study/scriptures/bofm/2-ne/22"
                },
                {
                    "type": "content",
                    "title": "2&nbsp;Nephi 23",
                    "uri": "/study/scriptures/bofm/2-ne/23"
                },
                {
                    "type": "content",
                    "title": "2&nbsp;Nephi 24",
                    "uri": "/study/scriptures/bofm/2-ne/24"
                },
                {
                    "type": "content",
                    "title": "2&nbsp;Nephi 25",
                    "uri": "/study/scriptures/bofm/2-ne/25"
                },
                {
                    "type": "content",
                    "title": "2&nbsp;Nephi 26",
                    "uri": "/study/scriptures/bofm/2-ne/26"
                },
                {
                    "type": "content",
                    "title": "2&nbsp;Nephi 27",
                    "uri": "/study/scriptures/bofm/2-ne/27"
                },
                {
                    "type": "content",
                    "title": "2&nbsp;Nephi 28",
                    "uri": "/study/scriptures/bofm/2-ne/28"
                },
                {
                    "type": "content",
                    "title": "2&nbsp;Nephi 29",
                    "uri": "/study/scriptures/bofm/2-ne/29"
                },
                {
                    "type": "content",
                    "title": "2&nbsp;Nephi 30",
                    "uri": "/study/scriptures/bofm/2-ne/30"
                },
                {
                    "type": "content",
                    "title": "2&nbsp;Nephi 31",
                    "uri": "/study/scriptures/bofm/2-ne/31"
                },
                {
                    "type": "content",
                    "title": "2&nbsp;Nephi 32",
                    "uri": "/study/scriptures/bofm/2-ne/32"
                },
                {
                    "type": "content",
                    "title": "2&nbsp;Nephi 33",
                    "uri": "/study/scriptures/bofm/2-ne/33"
                }
            ]
        },
        {
            "type": "section",
            "title": "Jacob",
            "entries": [
                {
                    "type": "content",
                    "title": "Jacob 1",
                    "uri": "/study/scriptures/bofm/jacob/1"
                },
                {
                    "type": "content",
                    "title": "Jacob 2",
                    "uri": "/study/scriptures/bofm/jacob/2"
                },
                {
                    "type": "content",
                    "title": "Jacob 3",
                    "uri": "/study/scriptures/bofm/jacob/3"
                },
                {
                    "type": "content",
                    "title": "Jacob 4",
                    "uri": "/study/scriptures/bofm/jacob/4"
                },
                {
                    "type": "content",
                    "title": "Jacob 5",
                    "uri": "/study/scriptures/bofm/jacob/5"
                },
                {
                    "type": "content",
                    "title": "Jacob 6",
                    "uri": "/study/scriptures/bofm/jacob/6"
                },
                {
                    "type": "content",
                    "title": "Jacob 7",
                    "uri": "/study/scriptures/bofm/jacob/7"
                }
            ]
        },
        {
            "type": "content",
            "title": "Enos",
            "uri": "/study/scriptures/bofm/enos/1"
        },
        {
            "type": "content",
            "title": "Jarom",
            "uri": "/study/scriptures/bofm/jarom/1"
        },
        {
            "type": "content",
            "title": "Omni",
            "uri": "/study/scriptures/bofm/omni/1"
        },
        {
            "type": "content",
            "title": "Libro ni Mormon",
            "uri": "/study/scriptures/bofm/w-of-m/1"
        },
        {
            "type": "section",
            "title": "Mosiah",
            "entries": [
                {
                    "type": "content",
                    "title": "Mosiah 1",
                    "uri": "/study/scriptures/bofm/mosiah/1"
                },
                {
                    "type": "content",
                    "title": "Mosiah 2",
                    "uri": "/study/scriptures/bofm/mosiah/2"
                },
                {
                    "type": "content",
                    "title": "Mosiah 3",
                    "uri": "/study/scriptures/bofm/mosiah/3"
                },
                {
                    "type": "content",
                    "title": "Mosiah 4",
                    "uri": "/study/scriptures/bofm/mosiah/4"
                },
                {
                    "type": "content",
                    "title": "Mosiah 5",
                    "uri": "/study/scriptures/bofm/mosiah/5"
                },
                {
                    "type": "content",
                    "title": "Mosiah 6",
                    "uri": "/study/scriptures/bofm/mosiah/6"
                },
                {
                    "type": "content",
                    "title": "Mosiah 7",
                    "uri": "/study/scriptures/bofm/mosiah/7"
                },
                {
                    "type": "content",
                    "title": "Mosiah 8",
                    "uri": "/study/scriptures/bofm/mosiah/8"
                },
                {
                    "type": "content",
                    "title": "Mosiah 9",
                    "uri": "/study/scriptures/bofm/mosiah/9"
                },
                {
                    "type": "content",
                    "title": "Mosiah 10",
                    "uri": "/study/scriptures/bofm/mosiah/10"
                },
                {
                    "type": "content",
                    "title": "Mosiah 11",
                    "uri": "/study/scriptures/bofm/mosiah/11"
                },
                {
                    "type": "content",
                    "title": "Mosiah 12",
                    "uri": "/study/scriptures/bofm/mosiah/12"
                },
                {
                    "type": "content",
                    "title": "Mosiah 13",
                    "uri": "/study/scriptures/bofm/mosiah/13"
                },
                {
                    "type": "content",
                    "title": "Mosiah 14",
                    "uri": "/study/scriptures/bofm/mosiah/14"
                },
                {
                    "type": "content",
                    "title": "Mosiah 15",
                    "uri": "/study/scriptures/bofm/mosiah/15"
                },
                {
                    "type": "content",
                    "title": "Mosiah 16",
                    "uri": "/study/scriptures/bofm/mosiah/16"
                },
                {
                    "type": "content",
                    "title": "Mosiah 17",
                    "uri": "/study/scriptures/bofm/mosiah/17"
                },
                {
                    "type": "content",
                    "title": "Mosiah 18",
                    "uri": "/study/scriptures/bofm/mosiah/18"
                },
                {
                    "type": "content",
                    "title": "Mosiah 19",
                    "uri": "/study/scriptures/bofm/mosiah/19"
                },
                {
                    "type": "content",
                    "title": "Mosiah 20",
                    "uri": "/study/scriptures/bofm/mosiah/20"
                },
                {
                    "type": "content",
                    "title": "Mosiah 21",
                    "uri": "/study/scriptures/bofm/mosiah/21"
                },
                {
                    "type": "content",
                    "title": "Mosiah 22",
                    "uri": "/study/scriptures/bofm/mosiah/22"
                },
                {
                    "type": "content",
                    "title": "Mosiah 23",
                    "uri": "/study/scriptures/bofm/mosiah/23"
                },
                {
                    "type": "content",
                    "title": "Mosiah 24",
                    "uri": "/study/scriptures/bofm/mosiah/24"
                },
                {
                    "type": "content",
                    "title": "Mosiah 25",
                    "uri": "/study/scriptures/bofm/mosiah/25"
                },
                {
                    "type": "content",
                    "title": "Mosiah 26",
                    "uri": "/study/scriptures/bofm/mosiah/26"
                },
                {
                    "type": "content",
                    "title": "Mosiah 27",
                    "uri": "/study/scriptures/bofm/mosiah/27"
                },
                {
                    "type": "content",
                    "title": "Mosiah 28",
                    "uri": "/study/scriptures/bofm/mosiah/28"
                },
                {
                    "type": "content",
                    "title": "Mosiah 29",
                    "uri": "/study/scriptures/bofm/mosiah/29"
                }
            ]
        },
        {
            "type": "section",
            "title": "Alma",
            "entries": [
                {
                    "type": "content",
                    "title": "Alma 1",
                    "uri": "/study/scriptures/bofm/alma/1"
                },
                {
                    "type": "content",
                    "title": "Alma 2",
                    "uri": "/study/scriptures/bofm/alma/2"
                },
                {
                    "type": "content",
                    "title": "Alma 3",
                    "uri": "/study/scriptures/bofm/alma/3"
                },
                {
                    "type": "content",
                    "title": "Alma 4",
                    "uri": "/study/scriptures/bofm/alma/4"
                },
                {
                    "type": "content",
                    "title": "Alma 5",
                    "uri": "/study/scriptures/bofm/alma/5"
                },
                {
                    "type": "content",
                    "title": "Alma 6",
                    "uri": "/study/scriptures/bofm/alma/6"
                },
                {
                    "type": "content",
                    "title": "Alma 7",
                    "uri": "/study/scriptures/bofm/alma/7"
                },
                {
                    "type": "content",
                    "title": "Alma 8",
                    "uri": "/study/scriptures/bofm/alma/8"
                },
                {
                    "type": "content",
                    "title": "Alma 9",
                    "uri": "/study/scriptures/bofm/alma/9"
                },
                {
                    "type": "content",
                    "title": "Alma 10",
                    "uri": "/study/scriptures/bofm/alma/10"
                },
                {
                    "type": "content",
                    "title": "Alma 11",
                    "uri": "/study/scriptures/bofm/alma/11"
                },
                {
                    "type": "content",
                    "title": "Alma 12",
                    "uri": "/study/scriptures/bofm/alma/12"
                },
                {
                    "type": "content",
                    "title": "Alma 13",
                    "uri": "/study/scriptures/bofm/alma/13"
                },
                {
                    "type": "content",
                    "title": "Alma 14",
                    "uri": "/study/scriptures/bofm/alma/14"
                },
                {
                    "type": "content",
                    "title": "Alma 15",
                    "uri": "/study/scriptures/bofm/alma/15"
                },
                {
                    "type": "content",
                    "title": "Alma 16",
                    "uri": "/study/scriptures/bofm/alma/16"
                },
                {
                    "type": "content",
                    "title": "Alma 17",
                    "uri": "/study/scriptures/bofm/alma/17"
                },
                {
                    "type": "content",
                    "title": "Alma 18",
                    "uri": "/study/scriptures/bofm/alma/18"
                },
                {
                    "type": "content",
                    "title": "Alma 19",
                    "uri": "/study/scriptures/bofm/alma/19"
                },
                {
                    "type": "content",
                    "title": "Alma 20",
                    "uri": "/study/scriptures/bofm/alma/20"
                },
                {
                    "type": "content",
                    "title": "Alma 21",
                    "uri": "/study/scriptures/bofm/alma/21"
                },
                {
                    "type": "content",
                    "title": "Alma 22",
                    "uri": "/study/scriptures/bofm/alma/22"
                },
                {
                    "type": "content",
                    "title": "Alma 23",
                    "uri": "/study/scriptures/bofm/alma/23"
                },
                {
                    "type": "content",
                    "title": "Alma 24",
                    "uri": "/study/scriptures/bofm/alma/24"
                },
                {
                    "type": "content",
                    "title": "Alma 25",
                    "uri": "/study/scriptures/bofm/alma/25"
                },
                {
                    "type": "content",
                    "title": "Alma 26",
                    "uri": "/study/scriptures/bofm/alma/26"
                },
                {
                    "type": "content",
                    "title": "Alma 27",
                    "uri": "/study/scriptures/bofm/alma/27"
                },
                {
                    "type": "content",
                    "title": "Alma 28",
                    "uri": "/study/scriptures/bofm/alma/28"
                },
                {
                    "type": "content",
                    "title": "Alma 29",
                    "uri": "/study/scriptures/bofm/alma/29"
                },
                {
                    "type": "content",
                    "title": "Alma 30",
                    "uri": "/study/scriptures/bofm/alma/30"
                },
                {
                    "type": "content",
                    "title": "Alma 31",
                    "uri": "/study/scriptures/bofm/alma/31"
                },
                {
                    "type": "content",
                    "title": "Alma 32",
                    "uri": "/study/scriptures/bofm/alma/32"
                },
                {
                    "type": "content",
                    "title": "Alma 33",
                    "uri": "/study/scriptures/bofm/alma/33"
                },
                {
                    "type": "content",
                    "title": "Alma 34",
                    "uri": "/study/scriptures/bofm/alma/34"
                },
                {
                    "type": "content",
                    "title": "Alma 35",
                    "uri": "/study/scriptures/bofm/alma/35"
                },
                {
                    "type": "content",
                    "title": "Alma 36",
                    "uri": "/study/scriptures/bofm/alma/36"
                },
                {
                    "type": "content",
                    "title": "Alma 37",
                    "uri": "/study/scriptures/bofm/alma/37"
                },
                {
                    "type": "content",
                    "title": "Alma 38",
                    "uri": "/study/scriptures/bofm/alma/38"
                },
                {
                    "type": "content",
                    "title": "Alma 39",
                    "uri": "/study/scriptures/bofm/alma/39"
                },
                {
                    "type": "content",
                    "title": "Alma 40",
                    "uri": "/study/scriptures/bofm/alma/40"
                },
                {
                    "type": "content",
                    "title": "Alma 41",
                    "uri": "/study/scriptures/bofm/alma/41"
                },
                {
                    "type": "content",
                    "title": "Alma 42",
                    "uri": "/study/scriptures/bofm/alma/42"
                },
                {
                    "type": "content",
                    "title": "Alma 43",
                    "uri": "/study/scriptures/bofm/alma/43"
                },
                {
                    "type": "content",
                    "title": "Alma 44",
                    "uri": "/study/scriptures/bofm/alma/44"
                },
                {
                    "type": "content",
                    "title": "Alma 45",
                    "uri": "/study/scriptures/bofm/alma/45"
                },
                {
                    "type": "content",
                    "title": "Alma 46",
                    "uri": "/study/scriptures/bofm/alma/46"
                },
                {
                    "type": "content",
                    "title": "Alma 47",
                    "uri": "/study/scriptures/bofm/alma/47"
                },
                {
                    "type": "content",
                    "title": "Alma 48",
                    "uri": "/study/scriptures/bofm/alma/48"
                },
                {
                    "type": "content",
                    "title": "Alma 49",
                    "uri": "/study/scriptures/bofm/alma/49"
                },
                {
                    "type": "content",
                    "title": "Alma 50",
                    "uri": "/study/scriptures/bofm/alma/50"
                },
                {
                    "type": "content",
                    "title": "Alma 51",
                    "uri": "/study/scriptures/bofm/alma/51"
                },
                {
                    "type": "content",
                    "title": "Alma 52",
                    "uri": "/study/scriptures/bofm/alma/52"
                },
                {
                    "type": "content",
                    "title": "Alma 53",
                    "uri": "/study/scriptures/bofm/alma/53"
                },
                {
                    "type": "content",
                    "title": "Alma 54",
                    "uri": "/study/scriptures/bofm/alma/54"
                },
                {
                    "type": "content",
                    "title": "Alma 55",
                    "uri": "/study/scriptures/bofm/alma/55"
                },
                {
                    "type": "content",
                    "title": "Alma 56",
                    "uri": "/study/scriptures/bofm/alma/56"
                },
                {
                    "type": "content",
                    "title": "Alma 57",
                    "uri": "/study/scriptures/bofm/alma/57"
                },
                {
                    "type": "content",
                    "title": "Alma 58",
                    "uri": "/study/scriptures/bofm/alma/58"
                },
                {
                    "type": "content",
                    "title": "Alma 59",
                    "uri": "/study/scriptures/bofm/alma/59"
                },
                {
                    "type": "content",
                    "title": "Alma 60",
                    "uri": "/study/scriptures/bofm/alma/60"
                },
                {
                    "type": "content",
                    "title": "Alma 61",
                    "uri": "/study/scriptures/bofm/alma/61"
                },
                {
                    "type": "content",
                    "title": "Alma 62",
                    "uri": "/study/scriptures/bofm/alma/62"
                },
                {
                    "type": "content",
                    "title": "Alma 63",
                    "uri": "/study/scriptures/bofm/alma/63"
                }
            ]
        },
        {
            "type": "section",
            "title": "Helaman",
            "entries": [
                {
                    "type": "content",
                    "title": "Helaman 1",
                    "uri": "/study/scriptures/bofm/hel/1"
                },
                {
                    "type": "content",
                    "title": "Helaman 2",
                    "uri": "/study/scriptures/bofm/hel/2"
                },
                {
                    "type": "content",
                    "title": "Helaman 3",
                    "uri": "/study/scriptures/bofm/hel/3"
                },
                {
                    "type": "content",
                    "title": "Helaman 4",
                    "uri": "/study/scriptures/bofm/hel/4"
                },
                {
                    "type": "content",
                    "title": "Helaman 5",
                    "uri": "/study/scriptures/bofm/hel/5"
                },
                {
                    "type": "content",
                    "title": "Helaman 6",
                    "uri": "/study/scriptures/bofm/hel/6"
                },
                {
                    "type": "content",
                    "title": "Helaman 7",
                    "uri": "/study/scriptures/bofm/hel/7"
                },
                {
                    "type": "content",
                    "title": "Helaman 8",
                    "uri": "/study/scriptures/bofm/hel/8"
                },
                {
                    "type": "content",
                    "title": "Helaman 9",
                    "uri": "/study/scriptures/bofm/hel/9"
                },
                {
                    "type": "content",
                    "title": "Helaman 10",
                    "uri": "/study/scriptures/bofm/hel/10"
                },
                {
                    "type": "content",
                    "title": "Helaman 11",
                    "uri": "/study/scriptures/bofm/hel/11"
                },
                {
                    "type": "content",
                    "title": "Helaman 12",
                    "uri": "/study/scriptures/bofm/hel/12"
                },
                {
                    "type": "content",
                    "title": "Helaman 13",
                    "uri": "/study/scriptures/bofm/hel/13"
                },
                {
                    "type": "content",
                    "title": "Helaman 14",
                    "uri": "/study/scriptures/bofm/hel/14"
                },
                {
                    "type": "content",
                    "title": "Helaman 15",
                    "uri": "/study/scriptures/bofm/hel/15"
                },
                {
                    "type": "content",
                    "title": "Helaman 16",
                    "uri": "/study/scriptures/bofm/hel/16"
                }
            ]
        },
        {
            "type": "section",
            "title": "3 Nephi",
            "entries": [
                {
                    "type": "content",
                    "title": "3&nbsp;Nephi 1",
                    "uri": "/study/scriptures/bofm/3-ne/1"
                },
                {
                    "type": "content",
                    "title": "3&nbsp;Nephi 2",
                    "uri": "/study/scriptures/bofm/3-ne/2"
                },
                {
                    "type": "content",
                    "title": "3&nbsp;Nephi 3",
                    "uri": "/study/scriptures/bofm/3-ne/3"
                },
                {
                    "type": "content",
                    "title": "3&nbsp;Nephi 4",
                    "uri": "/study/scriptures/bofm/3-ne/4"
                },
                {
                    "type": "content",
                    "title": "3&nbsp;Nephi 5",
                    "uri": "/study/scriptures/bofm/3-ne/5"
                },
                {
                    "type": "content",
                    "title": "3&nbsp;Nephi 6",
                    "uri": "/study/scriptures/bofm/3-ne/6"
                },
                {
                    "type": "content",
                    "title": "3&nbsp;Nephi 7",
                    "uri": "/study/scriptures/bofm/3-ne/7"
                },
                {
                    "type": "content",
                    "title": "3&nbsp;Nephi 8",
                    "uri": "/study/scriptures/bofm/3-ne/8"
                },
                {
                    "type": "content",
                    "title": "3&nbsp;Nephi 9",
                    "uri": "/study/scriptures/bofm/3-ne/9"
                },
                {
                    "type": "content",
                    "title": "3&nbsp;Nephi 10",
                    "uri": "/study/scriptures/bofm/3-ne/10"
                },
                {
                    "type": "content",
                    "title": "3&nbsp;Nephi 11",
                    "uri": "/study/scriptures/bofm/3-ne/11"
                },
                {
                    "type": "content",
                    "title": "3&nbsp;Nephi 12",
                    "uri": "/study/scriptures/bofm/3-ne/12"
                },
                {
                    "type": "content",
                    "title": "3&nbsp;Nephi 13",
                    "uri": "/study/scriptures/bofm/3-ne/13"
                },
                {
                    "type": "content",
                    "title": "3&nbsp;Nephi 14",
                    "uri": "/study/scriptures/bofm/3-ne/14"
                },
                {
                    "type": "content",
                    "title": "3&nbsp;Nephi 15",
                    "uri": "/study/scriptures/bofm/3-ne/15"
                },
                {
                    "type": "content",
                    "title": "3&nbsp;Nephi 16",
                    "uri": "/study/scriptures/bofm/3-ne/16"
                },
                {
                    "type": "content",
                    "title": "3&nbsp;Nephi 17",
                    "uri": "/study/scriptures/bofm/3-ne/17"
                },
                {
                    "type": "content",
                    "title": "3&nbsp;Nephi 18",
                    "uri": "/study/scriptures/bofm/3-ne/18"
                },
                {
                    "type": "content",
                    "title": "3&nbsp;Nephi 19",
                    "uri": "/study/scriptures/bofm/3-ne/19"
                },
                {
                    "type": "content",
                    "title": "3&nbsp;Nephi 20",
                    "uri": "/study/scriptures/bofm/3-ne/20"
                },
                {
                    "type": "content",
                    "title": "3&nbsp;Nephi 21",
                    "uri": "/study/scriptures/bofm/3-ne/21"
                },
                {
                    "type": "content",
                    "title": "3&nbsp;Nephi 22",
                    "uri": "/study/scriptures/bofm/3-ne/22"
                },
                {
                    "type": "content",
                    "title": "3&nbsp;Nephi 23",
                    "uri": "/study/scriptures/bofm/3-ne/23"
                },
                {
                    "type": "content",
                    "title": "3&nbsp;Nephi 24",
                    "uri": "/study/scriptures/bofm/3-ne/24"
                },
                {
                    "type": "content",
                    "title": "3&nbsp;Nephi 25",
                    "uri": "/study/scriptures/bofm/3-ne/25"
                },
                {
                    "type": "content",
                    "title": "3&nbsp;Nephi 26",
                    "uri": "/study/scriptures/bofm/3-ne/26"
                },
                {
                    "type": "content",
                    "title": "3&nbsp;Nephi 27",
                    "uri": "/study/scriptures/bofm/3-ne/27"
                },
                {
                    "type": "content",
                    "title": "3&nbsp;Nephi 28",
                    "uri": "/study/scriptures/bofm/3-ne/28"
                },
                {
                    "type": "content",
                    "title": "3&nbsp;Nephi 29",
                    "uri": "/study/scriptures/bofm/3-ne/29"
                },
                {
                    "type": "content",
                    "title": "3&nbsp;Nephi 30",
                    "uri": "/study/scriptures/bofm/3-ne/30"
                }
            ]
        },
        {
            "type": "content",
            "title": "4&nbsp;Nephi",
            "uri": "/study/scriptures/bofm/4-ne/1"
        },
        {
            "type": "section",
            "title": "Mormon",
            "entries": [
                {
                    "type": "content",
                    "title": "Mormon 1",
                    "uri": "/study/scriptures/bofm/morm/1"
                },
                {
                    "type": "content",
                    "title": "Mormon 2",
                    "uri": "/study/scriptures/bofm/morm/2"
                },
                {
                    "type": "content",
                    "title": "Mormon 3",
                    "uri": "/study/scriptures/bofm/morm/3"
                },
                {
                    "type": "content",
                    "title": "Mormon 4",
                    "uri": "/study/scriptures/bofm/morm/4"
                },
                {
                    "type": "content",
                    "title": "Mormon 5",
                    "uri": "/study/scriptures/bofm/morm/5"
                },
                {
                    "type": "content",
                    "title": "Mormon 6",
                    "uri": "/study/scriptures/bofm/morm/6"
                },
                {
                    "type": "content",
                    "title": "Mormon 7",
                    "uri": "/study/scriptures/bofm/morm/7"
                },
                {
                    "type": "content",
                    "title": "Mormon 8",
                    "uri": "/study/scriptures/bofm/morm/8"
                },
                {
                    "type": "content",
                    "title": "Mormon 9",
                    "uri": "/study/scriptures/bofm/morm/9"
                }
            ]
        },
        {
            "type": "section",
            "title": "Ether",
            "entries": [
                {
                    "type": "content",
                    "title": "Ether 1",
                    "uri": "/study/scriptures/bofm/ether/1"
                },
                {
                    "type": "content",
                    "title": "Ether 2",
                    "uri": "/study/scriptures/bofm/ether/2"
                },
                {
                    "type": "content",
                    "title": "Ether 3",
                    "uri": "/study/scriptures/bofm/ether/3"
                },
                {
                    "type": "content",
                    "title": "Ether 4",
                    "uri": "/study/scriptures/bofm/ether/4"
                },
                {
                    "type": "content",
                    "title": "Ether 5",
                    "uri": "/study/scriptures/bofm/ether/5"
                },
                {
                    "type": "content",
                    "title": "Ether 6",
                    "uri": "/study/scriptures/bofm/ether/6"
                },
                {
                    "type": "content",
                    "title": "Ether 7",
                    "uri": "/study/scriptures/bofm/ether/7"
                },
                {
                    "type": "content",
                    "title": "Ether 8",
                    "uri": "/study/scriptures/bofm/ether/8"
                },
                {
                    "type": "content",
                    "title": "Ether 9",
                    "uri": "/study/scriptures/bofm/ether/9"
                },
                {
                    "type": "content",
                    "title": "Ether 10",
                    "uri": "/study/scriptures/bofm/ether/10"
                },
                {
                    "type": "content",
                    "title": "Ether 11",
                    "uri": "/study/scriptures/bofm/ether/11"
                },
                {
                    "type": "content",
                    "title": "Ether 12",
                    "uri": "/study/scriptures/bofm/ether/12"
                },
                {
                    "type": "content",
                    "title": "Ether 13",
                    "uri": "/study/scriptures/bofm/ether/13"
                },
                {
                    "type": "content",
                    "title": "Ether 14",
                    "uri": "/study/scriptures/bofm/ether/14"
                },
                {
                    "type": "content",
                    "title": "Ether 15",
                    "uri": "/study/scriptures/bofm/ether/15"
                }
            ]
        },
        {
            "type": "section",
            "title": "Moroni",
            "entries": [
                {
                    "type": "content",
                    "title": "Moroni 1",
                    "uri": "/study/scriptures/bofm/moro/1"
                },
                {
                    "type": "content",
                    "title": "Moroni 2",
                    "uri": "/study/scriptures/bofm/moro/2"
                },
                {
                    "type": "content",
                    "title": "Moroni 3",
                    "uri": "/study/scriptures/bofm/moro/3"
                },
                {
                    "type": "content",
                    "title": "Moroni 4",
                    "uri": "/study/scriptures/bofm/moro/4"
                },
                {
                    "type": "content",
                    "title": "Moroni 5",
                    "uri": "/study/scriptures/bofm/moro/5"
                },
                {
                    "type": "content",
                    "title": "Moroni 6",
                    "uri": "/study/scriptures/bofm/moro/6"
                },
                {
                    "type": "content",
                    "title": "Moroni 7",
                    "uri": "/study/scriptures/bofm/moro/7"
                },
                {
                    "type": "content",
                    "title": "Moroni 8",
                    "uri": "/study/scriptures/bofm/moro/8"
                },
                {
                    "type": "content",
                    "title": "Moroni 9",
                    "uri": "/study/scriptures/bofm/moro/9"
                },
                {
                    "type": "content",
                    "title": "Moroni 10",
                    "uri": "/study/scriptures/bofm/moro/10"
                }
            ]
        }
    ],
    "contents": {
        "/study/scriptures/bofm/title-page": {
            "uri": "/study/scriptures/bofm/title-page",
            "title": "panid ti paulo",
            "data_type": "chapter",
            "book_title": "Ti Libro ni Mormon",
            "subtitle": [
                "Mainayon a Pammaneknek ken ni Jesucristo"
            ],
            "text": [
                "Impablaak ti Ti Simbaan ni Jesucristo Dagiti Santo iti Ud-udina nga Aldaw",
                "Siudad ti Salt Lake, Utah, EUA",
                "Agtagikua iti Karbengan © 1998 ti Intellectual Reserve, Inc.",
                "Nailatang Amin a Karbengan",
                "Naimaldit iti Estados Unidos ti America 8/2010",
                "19931998",
                "Translation of the Book of Mormon, Doctrine and Covenants, and Pearl of Great Price",
                "Ilokano (Iluko)"
            ]
        },
        "/study/scriptures/bofm/bofm-title": {
            "uri": "/study/scriptures/bofm/bofm-title",
            "title": "panid ti paulo ti Ti Libro ni Mormon",
            "data_type": "chapter",
            "book_title": "TiLibro ni Mormon",
            "subtitle": [
                "Paspasamak Nga Insurat Ti Ima Ni Mormon Kadagiti Pinanid A Naala Manipud Kadagiti Pinanid Ni Nephi"
            ],
            "text": [
                "Gapuna, iti pannakayababa ti kasuratan dagiti tao ni Nephi, ken kasta met dagiti Lamanite—Naisurat kadagiti Lamanite a natda iti balay ti Israel; ken kasta met kadagiti Hudio ken Gentil—Naisurat babaen ti pammilin, ken kasta met babaen ti espiritu ti pammadto ken panangipaltiing—Naisurat ken naiserra, ken naidulin babaen ti Apo, tapno saanda koma a madadael—A mairuar babaen ti sagut ken pannakabalin ti Dios iti pannakaipatarus daytoy—Naiserra babaen ti ima ni Moroni, ken nailemmeng babaen ti Apo, a mairuar iti naituding a panawen babaen dagiti Gentil—Babaen ti sagut ti Dios ti pannakaipatarus daytoy.",
                "Ti pannakayababa manipud met iti Libro ni Ether, a kasuratan dagiti tao ni Jared, a nagsisina idi panawen a pinagduduma ti Apo ti pagsasao dagiti tao, idi mangipatpatakderda iti torre a dumanon idiay langit—A mangipakita kadagiti natda iti balay ti Israel no ania a naindaklan a bambanag ti naaramid ti Apo kadagiti am-ammada; ken tapno maammuanda ti katulagan ti Apo, a saanda a naiwalin nga agnanayon—Kasta met iti pannakaguyugoy dagiti Hudio ken Gentil a ni Jesus isu ti Cristo, ti Agnanayon a Dios, a mangiparparangarang iti bagina kadagiti amin a pagilian—Ket ita, no adda riro, nagkurangan dagiti tao; gapuna, saanyo nga uyawen dagiti banag ti Dios, tapno masarakankayonto nga awan mulitna iti pangukoman ni Cristo.",
                "Orihinal a patarus manipud kadagiti pinanid iti Ingles ni Joseph Smith, Jun.",
                "Umuna nga edision iti Ingles a naipablaak iti Palmyra, Nueva York, EUA, idi 1830"
            ]
        },
        "/study/scriptures/bofm/introduction": {
            "uri": "/study/scriptures/bofm/introduction",
            "title": "Pakauna",
            "data_type": "chapter",
            "book_title": "Pakauna",
            "text": [
                "Ti Libro ni Mormon ti napagtitipon a nasantuan a kasuratan a mayasping iti Biblia. Isu ti kasuratan ti pannakilanglangen ti Dios kadagiti umili iti America idi ugma ket linaonna ti pakabuklan ti agnanayon nga ebanghelio.",
                "Insurat ti adu a propeta ti libro idi ugma babaen ti espiritu ti pammadto ken panangipaltiing. Naisurat dagiti balikasda iti balitok a pinanid, inadaw ken inyababa ni Mormon a propeta ken mannurat. Itden ti kasuratan ti napaspasamak iti dua a naindaklan a sibilisasion. Naggapu ti maysa iti Jerusalem idi 600 S.C., sa nagbalin a dua a pagilian, nga ammo iti nagan a Nephite ken Lamanite. Dimteng ti sabali a nasapsapa idi pinagduduma ti Apo ti pagsasao idiay Torre ti Babel. Daytoy a grupo ti maaw-awagan iti Jaredite. Kalpasan ti rinibu a tawen, nadadaelda amin malaksid dagiti Lamanite a kangrunaan a nagtaudan dagiti Indian nga Amerikano.",
                "Ti panagministro ni Apo Jesucristo kadagiti Nephite kalpasan ti panagungarna ti kangrunaan a pasamak a naisurat iti Libro ni Mormon. Iparangarangna ti doktrina ti ebanghelio, ipalawagna ti plano ti pannakaisalakan, ken ibagana ti aramiden dagiti tao tapno magun-odda ti talna iti daytoy a biag ken agnanayon a pannakaisalakan iti sumuno a biag.",
                "Idi nalpas ni Mormon dagiti sinuratna, inyawatna iti anakna a ni Moroni, a nanginayon iti sumagmamano a balikas sana inlemmeng iti turod ti Cumorah. Idi Septiembre 21, 1823, nagparang ni sigud a Moroni, ti naigloria, nagungar a tao, ken ni Propeta Joseph Smith ket insurona ti maipapan iti kadaanan a kasuratan ken ti naikari a pannakaipatarusna iti Ingles.",
                "Iti naikeddeng a panawen, nayawat dagiti pinanid ken ni Joseph Smith, a nangipatarus kadagitoy babaen ti sagut ken pannakabalin ti Dios. Ita, naipablaaken iti adu a pagsasao a kas baro ken mainayon a pammaneknek a ni Jesucristo, Anak ti sibibiag a Dios ket iti dayta, amin nga umay kenkuana ken agtulnog kadagiti bilin ken linteg ti ebangheliona mabalin a maisalakan.",
                "Maipapan iti daytoy a kasuratan ni Propeta Joseph Smith, kinunana: “Imbagak kadagiti kakabsat a ti Libro ni Mormon ti kalintegan a libro ditoy daga ket isu ti pagbatayan ti pammatitayo, ket as-asideg ti tao iti Dios babaen ti panangsurotna kadagiti linaonna, ngem ti sabali a libro.”",
                "Nangisagana ti Apo iti sabali pay a sangapulo-ket-maysa a tattao a mainayon ken ni Joseph Smith a mangkita kadagiti balitok a pinanid ket agbalinda a kangrunaan a saksi iti kinapudno ken kinasagrado ti Libro ni Mormon. Nainayon ditoy dagiti naisurat a pammaneknekda a kas “Ti Pammaneknek dagiti Tallo a Saksi” ken “Ti Pammaneknek dagiti Walo a Saksi.”",
                "Awisenmi ti amin a tao iti uray sadino man a mangbasa iti Libro ni Mormon, a mangusig iti kaungganda ti mensahe a linaonna, ket kalpasanna agsaludsodda iti Dios, ti Agnanayon nga Ama, iti nagan ni Cristo no pudno met la ti libro. Kadakuada a mangsursurot iti daytoy a wagas ken agdawat a napnuan pammati, magun-odda ti pammaneknek ti kinapudnona ken kinasagradona babaen ti pannakabalin ti Espiritu Santo. (Kitaen ti Moroni 10:3–5.)",
                "Kadakuada a makagun-od iti daytoy nailangitan a pammaneknek manipud iti Nasantuan nga Espiritu maammuanda babaen ti sigud a pannakabalin a ni Jesucristo ti Mangisalakan iti lubong, a ni Joseph Smith ti agipaltiing ken propeta kadagitoy nga aldaw, ket Ti Simbaan ni Jesucristo dagiti Santo iti Ud-udina nga Aldaw ti Pagarian ti Apo a naipatakder manen iti daga, a maisagsagana iti maikadua a yaay ti Mesias.",
                "Maipakaammo iti amin a pagilian, kakabsat, pagsasao, ken tattao, a pakaidanonanto daytoy nga aramid: A dakami, a gapu iti parabur ti Dios Ama, ken ti Apotayo a ni Jesucristo, nakitami dagiti pinanid a naglaon kadagitoy a kasuratan, nga isu ti kasuratan dagiti tao ni Nephi, ken kasta met dagiti Lamanite, dagiti kakabsatda, ken kasta met dagiti tao ni Jared, a naggapu iti nasao a torre. Ken kasta met nga ammomi a dagitoy ti naipatarus babaen ti sagut ken pannakabalin ti Dios, ta ti timekna ti nangipalawag kadakami; isu nga ammomi a sitatalged a pudno ti naaramid. Kasta met a paneknekanmi a nakitami dagiti naikitikit iti pinanid; ken dagitoy ti naipakita kadakami babaen ti pannakabalin ti Dios, a saan a ti tao. Ket ipalawagmi iti nasimbeng a sao, a bimmaba ti anghel ti Dios manipud iti langit, ket intugotna ken impakitana kadakami, a naiggamanmi ken nakitami dagiti pinanid, ken dagiti naikitikit; ket ammomi a gapu iti parabur ti Dios Ama, ken ti Apotayo a ni Jesucristo, a nakitami ket saksianmi a pudno dagitoy a banag. Ken nakaskasdaaw iti imatangmi. Nupay kasta, imbilin kadakami ti timek ti Apo a masapul a dakami ti mangisurat iti daytoy; ket, tapno agtungpalkami iti bilin ti Dios, paneknekanmi dagitoy a banag. Ket ammomi a no napudnokami ken ni Cristo, maikkat kadagiti kawesmi ti dara ti amin a tao, ket sumarangkaminto nga awan mulitna iti pangukoman ni Cristo, ket makipagnaedkaminto kenkuana iti agnanayon idiay langit. Ket agpaay ti dayaw iti Ama, ken iti Anak, ken iti Espiritu Santo, a maysa a Dios. Amen.",
                "Oliver Cowdery",
                "David Whitmer",
                "Martin Harris",
                "Maipakaammo iti amin a pagilian, kakabsat, pagsasao, ken tattao, a pakaidanonanto daytoy nga aramid: Nga impakita kadakami ni Joseph Smith, Jun., ti nangipatarus itoy nga aramid, dagiti nasao a pinanid a kasla balitok; ket kas iti kaadu ti binulong nga impatarus ti nasao a Smith naiggaman; ken nakitami dagiti naikitikit, nga aglanglanga a kadaanan, ken naisangsangayan ti pannakaaramidna. Ket paneknekanmi ti kasuratan a sipapasnek, a ti nasao a Smith ti nangipakita kadakami, ta nakitami ken binagkatmi, ket ammomi a sitatalged nga adda iti nasao a Smith dagiti pinanid a nasaomin. Ket itedmi ti nagnaganmi, a mangpaneknek iti lubong iti nakitami. Ket saankami nga agulbod, paneknekan ti Dios daytoy.",
                "Christian Whitmer",
                "Jacob Whitmer",
                "Peter Whitmer, Jun.",
                "John Whitmer",
                "Hiram Page",
                "Joseph Smith, Sen.",
                "Hyrum Smith",
                "Samuel H. Smith",
                "Dagitoy ti balikas ni Propeta Joseph Smith maipapan iti yaay ti Libro ni Mormon:",
                "“Iti rabii ti…maikaduapulo-ket-maysa ti Septiembre [1823]…nagkararagak a sipapakumbaba iti Mannakabalin a Dios…",
                "“Bayat ti yaawagko iti Dios, natakuatak ti lawag nga agan-anaraar iti siledko, a nagtultuloy a rimmaniag agingga a nalawlawagen ti siled ngem iti tengnga ti aldaw, sa kellaat a nagparang ti maysa a kinatao iti abay ti katrek, a nakatakder iti angin, gapu ta saan a nasagid dagiti dapanna ti basar.",
                "“Nagkawes iti nalawa a roba a naisangsangayan ti kinapurawna. Kinapuraw nga awan ti umartap iti nakitakon ditoy daga; wenno patiek koma nga adda naaramid iti daga a kas iti kinapuraw ken kinaraniagna. Awan ti abbong dagiti dakulapna, kasta met dagiti takiagna, iti ngatuen ti pungupunguanna; kasta met dagiti dapanna, a kas kadagiti gurongna, iti ngatuen ti palaypalayna. Agpaparang met ti ulo ken ti tengngedna. Natakuatak nga awan ti sabali nga aruatenna malaksid ti roba, gapu ta silulukat, ket makitak ti barukongna.",
                "“Saan la a ti robana ti naisangsangayan ti kinapurawna, ngem nailangitan ti pakabuklan ti kinataona nga awan ti makailadawan, ket pudno a kasla iti kimat ti langana. Nalabes ti kinalawag ti siled, ngem saan a kas iti nangbalkot iti kinataona. Iti umuna a panangkitak kenkuana, nagbutengak; ngem in-inut a napukaw ti butengko.",
                "“Inawagannak iti naganko, ket kinunana nga isu ti mensahero nga imbaon kaniak ti Dios, ket Moroni ti naganna; nga adda paaramid ti Dios kaniak; a masapul nga agpaay ti naganko kadagiti naimbag ken dakes iti amin a pagilian, kakabsat ken pagsasao, wenno agpadanto a naimbag ken dakes ti sawen ti amin a tao.",
                "“Kinunana nga adda libro a naidulin, a naisurat iti balitok a pinanid, a nakaisuratan ti napasamak dagiti immuna a nagindeg iti daytoy a kontinente, ken ti puon a naggapuanda. Kinunana pay a linaonna ti pakabuklan ti agnanayon nga Ebanghelio, kas inyawat ti Mangisalakan kadagiti nagkauna a nagindeg;",
                "“Kasta met, nga adda dua a bato iti pirak a bai—ket dagitoy a bato, a naimuntar iti kalasag, ti mangbukel iti maaw-awagan iti Urim ken Tumim—a nairaman kadagiti pinanid a naidulin; ket naited ken naaramat dagitoy a bato dagiti nabukel a Mammadto iti nagkauna wenno immuna a panawen; ken insagana ida ti Dios nga agpaay iti pannakaipatarus ti libro.",
                "· · · · · · ·",
                "“Ket imbagana manen kaniak, nga inton maalak dagiti pinanid a nasaona—ta saan pay a dimteng ti panawen a pannakaalada—diakto ipakita dagitoy iti uray siasino; kasta met ti kalasag a kadua ti Urim ken Tumim; kadagitinto laeng maibilin a pangipakitaak; ket madadaelakto no diak agtungpal. Bayat ti pannakisasaona kaniak maipanggep kadagiti pinanid, nalukatan ti parmatak ket nakitak ti lugar a nakaidulinan dagiti pinanid, ket nakalawlawag ken naisalsalumina isu nga ammok manen ti lugar idi sarungkarak.",
                "“Kalpasan daytoy a pannakisao, nakitak ti lawag iti siled a napardas a nangbalkot iti tao a nakisao kaniak, ket nagtultuloy a kasta agingga a simmipnget manen ti siled, malaksid ti nangbalkot kenkuana, idi, kellaat a nakitak, arigna, a naglukat ti dana a kumamang iti langit, ket nagpangato agingga a namimpinsan a nagpukaw, ket nabati ti siled a kas met laeng iti sigud sakbay a nagparang daytoy nailangitan a lawag.",
                "“Nagiddaak a nangpampanunot iti naisalsalumina a buya, ken masmasdaaw iti imbaga kaniak daytoy karkarna a mensahero; idi, iti kairut ti panagpampanunotko, kellaat a naduktalak a mangrugi manen nga aglawag ti siledko, ket iti apagdarikmat, a kasla iti sigud, adda manen ti nailangitan a mensahero iti abay ti iddak.",
                "“Inrugina, ket inulitna manen dagiti imbagana iti immuna nga isasarungkarna, nga awan ti uray bassit a nagdumaanda; sa kalpasanna, imbagana kaniak ti naindaklan a panangukom a mapasamakto ditoy daga, ti nakaam-amak a panagsaknap ti bisin, ranget, ken angol; ket mapasamakto ditoy daga iti daytoy a kaputotan ti naladingit a pannakaukom. Kalpasan ti panangisalaysayna kadagitoy a banag, nagpangato manen a kas iti immuna.",
                "“Iti daytoy a kanito, nadagsen dagiti panangipapan nga immapay kaniak, ket awan ti umapay a turog, ket nagiddaak a masmasdaaw kadagiti agpadpada a nakita ken nangngegak. Ngem anian a siddaawko idi makitak ti sigud a mensahero iti abay ti iddak, ket inulitna manen dagiti naibaganan; ket innayonna nga agannadak, ta padasennakto kano a sulisogen ni Satanas (a gapu iti napanglaw a kasasaad ti kaamaan ti amak), a mangala kadagiti pinanid iti gagem a bumaknang. Imparitna kaniak daytoy, a kinunana a masapul nga awan ti sabali a gandatko iti panangalak kadagiti pinanid no di ti pakaidayawan ti Dios, ken masapul a saanak a maawis iti sabali a gagem malaksid ti panangipasdek iti pagarianna; no saan diak ida maala.",
                "“Kalpasan daytoy maikatlo nga isasarungkar, nagpangato manen iti langit a kas idi, ket nabatiak manen a mangub-ubog iti kinakarkarna ti napadasak; idi kalpasan ti maikatlo a panagpangato ti nailangitan a mensahero manipud iti yanko, dandani naigiddan ti panagtaraok ti kawitan a nakaammuak a parbangonen, a kaipapananna a nagpatnagkami a nagsarsarita.",
                "“Bimmangonak iti iddak kalpasanna, ket, kas iti nakairuamak, sinangok dagiti nasken nga aramidek iti dayta nga aldaw; ngem, iti panangpadasko nga agtrabaho a kas iti napalpalabas, naduktalak a naugotanak iti pigsa ket saanak a makapagtrabaho. Nadlaw ti amak, nga agtartrabaho iti sibayko, nga adda di nasayaat a mapaspasamak kaniak, ket pinagawidnak. Rinugiak ti nagna nga agawid; ngem, iti iruruarko iti alad ti talon a yanmi, napukaw a namimpinsan ti pigsak, ket nadalupoak iti daga, ket naawananak iti puot.",
                "“Immuna a nalagipko ti timek a nakisao kaniak, nga aw-awagannak iti naganko. Timmangadak, ket nakitak ti sigud a mensahero a nakatakder iti ngatuen ti ulok, a nalikmut iti lawag a kas idi damo. Inulitna manen kaniak ti amin nga imbagana iti napalabas a rabii, ket imbilinna a mapanak iti amak ket ibagak kenkuana ti parmata ken dagiti bilin a naawatko.",
                "“Nagtungpalak; nagsubliak iti amak iti talon, ket inulitko kenkuana ti amin a banag. Imbagana kaniak a naggapu daytoy iti Dios, ket imbagana a mapanak ken aramidek ti imbilin kaniak ti mensahero. Pimmanawak iti talon, ket napanak iti lugar nga imbaga ti mensahero a nakaidulinan dagiti pinanid; ket gapu iti kinalawag ti parmata a naited kaniak maipapan itoy, nailasinko a dagus ti lugar apaman a nakadanonak idiay.",
                "“Mainugot ti purok ti Manchester, probinsia ti Ontario, Nueva York, a yan ti turod a kalalainganna iti kadakkel, ken katayagan iti sangakaarrubaan. Iti akinlaud a paset daytoy a turod, iti saan nga adayo iti tuktok, iti pandag ti panakkelen a bato, adda dagiti pinanid, a naidulin iti kahon a bato. Napuskol daytoy a bato ken nagtimbukel a nagtimburog iti tengnga, ken naginduyas iti igidna, isu a makita ti akintengnga a pasetna a pimmissuol iti daga, ngem nagaburan iti daga ti aglawlaw nga igidna.",
                "“Idi naikkatkon ti daga, nagsapulak iti barreta, nga insengngatko iti sirok ti igid ti bato, ket binasuelko babaen ti bassit a pigsak. Kimmitaak iti uneg, ket nakitak sadiay dagiti pinanid, ti Urim ken Tumim, ken ti kalasag, a kas nasao ti mensahero. Naaramid ti kahon a nagyanan dagitoy iti napidipid a batbato a kasla semento. Adda iti lansad ti kahon ti dua a bato a naisunggangat iti kahon, ket naiparabaw kadagitoy dagiti pinanid ken dadduma pay a banag.",
                "“Pinadasko nga iruar ida, ngem imparit ti mensahero, ket naibaga manen a di pay dimteng ti panawen a pannakairuarda, ket di pay mabalin, agingga a mapalabas ti uppat a tawen manipud iti dayta a panawen; ngem imbagana a rumbeng a mapanak iti dayta a lugar iti apagisu a makatawen manipud iti dayta a kanito, ket agkitakami, ket rumbeng nga itultuloyko ti umay agingga iti panawen a mabalinen nga iruar dagiti pinanid.",
                "“Ngarud, kas iti naibilin kaniak, tinawen a napanak, ket nasarakak sadiay iti tunggal isasarungkarko ti isu met laeng a mensahero, ken immawatak iti panangiwanwan ken pannakaammo manipud kenkuana iti tunggal panagsaritami, a sidadayaw iti kayat ti Apo nga aramiden, ken no kasano ken no ania a wagas ti pannakaimaton ti pagarianna iti ud-udina nga aldaw.",
                "· · · · · · ·",
                "“Dimteng ti panawen a pannakaala dagiti pinanid, ti Urim ken Tumim, ken ti kalasag. Iti maika-duapulo-ket-dua nga aldaw ti Septiembre, sangaribu-walo-gasut-ken-duapulo-ket-pito, nga ipapanko manen iti lugar a nakaidulinanda iti gibus ti sabali a tawen, inyawat ti sigud a nailangitan a mensahero babaen daytoy a paganetget: A siak ti rumbeng a mangaywan kadagitoy; a no baybay-ak ida, wenno gapu iti pannakaliwayko, maisinaak; ngem no usarek ti amin a kabaelak a mangaywan kadagitoy, agingga nga alaen ida ti mensahero, masapul a masalaknibanda.",
                "“Naammuak ti gapuna idi agangay no apay a naipaganetget ti panangitalimengko kadakuada, ken no apay a kinuna ti mensahero a no naaramidkon ti nasken nga aramidek, alaennanto ida. Ta apaman laeng a naammuan ti kaaddada kaniak, adun ti napinget a mangagaw. Adu a panglakagan ti naaramat para iti dayta a gagem. Limmanlan ti pannakaparparigatko, ket nagtultuloy ti adu a nagpanggep a mangala kadagitoy manipud kaniak agingga iti mabalin. Ngem babaen ti sirib ti Dios, nagtalinaedda a natalged kadagiti imak, agingga a natungpalko ti naikeddeng nga aramidek. Ket, babaen ti tulag, innala ida ti mensahero, inyawatko ida kenkuana; ket addada iti aywanna agingga ita, iti maikadua nga aldaw ti Mayo, sangaribu-walo-gasut-ken-tallopulo-ket-walo.”",
                "Para iti naan-anay a kasuratan, kitaen ti Joseph Smith—Pakasaritaan, iti Perlas a Kapatgan, ken History of the Church of Jesus Christ of Latter-day Saints, napagtitipon 1, dagiti kapitulo 1–6.",
                "Immuna a naipablaak iti Ingles idi tawen 1830 a kas iti The Book of Mormon, ti kadaanan a kasuratan a nayeg ditoy daga, a kas timek dagiti tao nga agsasao manipud iti tapok, ken naipatarus iti agdama a pagsasao babaen ti sagut ken pannakabalin ti Dios kas ti panangsaksi babaen ti nailangitan a pammalubos."
            ]
        },
        "/study/scriptures/bofm/explanation": {
            "uri": "/study/scriptures/bofm/explanation",
            "title": "Ababa A Panangilawlawag Maipapan Iti Libro Ni Mormon",
            "data_type": "chapter",
            "book_title": "Ababa A Panangilawlawag Maipapan Iti Libro Ni Mormon",
            "text": [
                "Nasagraduan a kasuratan dagiti umili iti nagkauna nga America ti Libro ni Mormon a naikitikit kadagiti pinanid a metal. Uppat a kita a pinanid a metal ti masarsarita iti daytoy a libro:",
                "Dagiti Pinanid ni Nephi, a dua a kita: ti Babassit a Pinanid ken Dadakkel a Pinanid. Ad-adda a naipamaysa a maipaay ti immuna iti naespirituan a bambanag ken ti panangaskasaba ken panangisursuro dagiti propeta; iti naud-udi, kaaduanna ti sinakup dagiti nailubongan a pakasaritaan dagiti umili a naseknan (1 Nephi 9:2–4). Nupay kasta, manipud iti panawen ni Mosiah, nainayon met dagiti kangrunaan a naespirituan ken napateg a bambanag iti dadakkel a pinanid.",
                "Dagiti Pinanid ni Mormon, a nanglaon iti inyababa ni Mormon a Dadakkel a Pinanid ni Nephi, nga addaan iti adu a kapanunotan. Nairaman pay kadagitoy a pinanid ti pannakaituloy ti pakasaritaan ti paspasamak babaen ken ni Mormon ken dagiti innayon ti anakna a ni Moroni.",
                "Dagiti Pinanid ni Ether, a mangipakaammo iti pakasaritaan ti paspasamak dagiti tao ni Jared. Inyababa ni Moroni daytoy a kasuratan a nakailukonan ti bukodna a pampanunot ket pinagkaykaysana ti pakasaritaan dagiti pasamak babaen ti nagan a “Libro ni Ether.”",
                "Dagiti Pinanid a Gambang nga inkuyog dagiti kailian ni Lehi manipud iti Jerusalem idi 600 S.C. a nanglaon iti “lima a libro ni Moises,…Ken kasta met ti kasuratan dagiti Hudio manipud idi punganay,…agingga iti panangrugi ti panagturay ni Sedekias, ari ti Judah; Ken kasta met dagiti padto dagiti nasantuan a propeta” (1 Nephi 5:11–13). Adu a paset ti sao manipud iti daytoy a pinanid, ti mangilawlawag iti maipapan ken ni Isaias ken dadduma a propeta ken saan a propeta iti Biblia, ti agparang iti Libro ni Mormon.",
                "Sagudayen ti Libro ni Mormon ti sangapulo-ket-lima a kangrunaan a paset wenno pannakagudgudua, maammuan malaksid iti maysa, a kas libro, a napauluan ti tunggal maysa babaen ti nagan ti kangrunaan a nangisurat. Naipatarus ti umuna a paset (ti umuna nga innem a libro, nga agpatingga iti Omni) manipud kadagiti Babassit a Pinanid ni Nephi. Nailukon iti nagbaetan ti Libro ni Omni ken Mosiah ti Dagiti Balikas ni Mormon. Pagsilpuenna ti kasuratan a naikitikit iti Babassit a Pinanid ken iti inyababa ni Mormon a Dadakkel a Pinanid.",
                "Ti kaatiddogan a paset, manipud iti Mosiah agingga iti Mormon, kapitulo 7, mairaman ti pannakaipatarus ti panangyababa ni Mormon kadagiti Dadakkel a Pinanid ni Nephi. Inkitikit ti anak ni Mormon a ni Moroni ti maudi a paset, manipud Mormon, kapitulo 8, agingga iti gibus ti pagbasaan, ket kalpasan ti panangileppasna iti kasuratan ti biag ti amana, ginupgopna ti kasuratan dagiti Jaredite (iti Libro ni Ether) ken kamaudiananna innayonna dagiti paset a maammuan a kas Libro ni Moroni.",
                "Iti agarup nga uppat-a-gasut-ken-duapulo-ket-maysa a tawen kalpasan ti ipapatay ni Cristo (421 K.P.), sinerraan ni Moroni, ti maudi a Nephite a propeta ken mannurat ti paspasamak, ti nasantuan a kasuratan ket inlemmengna babaen iti Apo, a mairuarto iti ud-udina nga aldaw, a kas iti impadto ti timek ti Dios manipud kadagiti propetana idi ugma. Idi sangaribu-walo-gasut-ken-duapulo-ket-tallo a tawen kalpasan ti ipapatay ni Cristo (1823 K.P.), sinarungkaran daytoy met laeng a Moroni, a nagungar a parsua, ni Propeta Joseph Smith ket inyawatna kenkuana dagiti nakitikitan a pinanid."
            ]
        },
        "/study/scriptures/bofm/1-ne/1": {
            "uri": "/study/scriptures/bofm/1-ne/1",
            "title": "1 Nephi 1",
            "data_type": "chapter",
            "chapter_name": "Kapitulo 1",
            "chapter_summary": [
                "Irugi ni Nephi ti kasuratan dagiti kailianna—Makita ni Lehi iti parmata ti adigi nga apuy ken binasana manipud iti libro ti padto—Agdaydayaw iti Dios, ipadtona ti yaay ti Mesias, ken ipadtona ti pannakadadael ti Jerusalem—Parigaten dagiti Hudio. Agarup 600 S.C."
            ],
            "book_title": "Ti Umuna a Libro ni Nephi",
            "book_intro": [
                "Iti pakaammuan ni Lehi, ken ti asawana a ni Saria ken dagiti uppat a lallaki nga annakna, a mainaganan, (manipud iti inauna) Laman, Lemuel, Sam, ken Nephi. Patigmaanan ti Apo ni Lehi a pumanaw iti ili ti Jerusalem, gapu ta impadtona kadagiti umili ti maipapan kadagiti kinamanagbasolda ket gapu iti daytoy kayatda a gudasen ti biagna. Umabut iti tallo nga aldaw ti panagdaliasatna iti langalang a kaduana ti kaamaanna. Kuyogen ni Nephi dagiti kabsatna ket agsublida iti ili ti Jerusalem tapno alaenda ti kasuratan dagiti Hudio. Dagiti pakaammuan iti panagsagabada. Alaenda dagiti annak a babbai ni Ismael tapno agbalinda nga assawada. Alaenda dagiti kaamaanda ket agturongda iti langalang. Dagiti panagitured ken panagsagabada iti langalang. Ti dalan ti panagdaliasatda. Madanonda dagiti dadakkel a danum. Sumalungasing kenkuana dagiti kabsat ni Nephi. Tubngarenna ida ket mangaramid iti bapor. Nagananda ti lugar iti Bountiful. Ballasiwenda dagiti dadakkel a danum nga agturong iti naikari a daga, ken dadduma pay. Babaen daytoy ti panangipakaammo ni Nephi; wenno iti sabali a pannao, siak, ni Nephi, insuratko daytoy a kasuratan."
            ],
            "subtitle": [
                "1 Ti Panagturay ken Naespirituan a Panagserbina"
            ],
            "verses": [
                {
                    "number": 1,
                    "text": "Siak, ni Nephi, nayanakak kadagiti naimbag a nagannak, ket ngarud naisuro kaniak ti amin a sursuro ti amak; ket adu dagiti nakitak a panagsagaba iti panaglabas dagiti aldawko, nupay kasta, naikkanak iti dakkel a panagayat ti Apo iti amin nga aldawko; wen, naaddaan iti dakkel a pannakaammo iti kinaimbag ken kinadatdatlag ti Dios, ngarud mangaramidak iti kasuratan dagiti pasamak kadagiti aldawko."
                },
                {
                    "number": 2,
                    "text": "Wen, aramidek ti kasuratan iti pagsasao ti amak, a pakabuklan ti sursuro dagiti Hudio ken ti pagsasao dagiti taga-Egipto."
                },
                {
                    "number": 3,
                    "text": "Ket ammok a pudno ti kasuratan nga aramidek; ket aramidek iti imak; ket aramidek babaen ti pannakaammok."
                },
                {
                    "number": 4,
                    "text": "Gapu ta napasamak iti panangrugi ti tawen a panagturay ni Sedekias, ari ti Juda (nagnaed ti amak, ni Lehi, iti Jerusalem iti amin nga aldawna); ket iti dayta met laeng a tawen adu ti immay a propeta, a nangipadto kadagiti tao a masapul nga agbabawida, wenno masapul a madadael ti dakkel a siudad ti Jerusalem."
                },
                {
                    "number": 5,
                    "text": "Ket iti kasta, napasamak a ti amak, ni Lehi, iti panagtultuloyna a nagkararag iti Apo, wen, uray iti amin a pusona, a maipaay kadagiti kailianna."
                },
                {
                    "number": 6,
                    "text": "Ket napasamak nga idi nagkararag iti Apo, adda nagparang a kasla adigi nga apuy a nagdisso iti bato iti sangona; ket nakakita ken nakangngeg iti adu; ket gapu kadagiti banag a nakita ken nangngegna nagkintayeg ken nagtigerger iti kasta unay."
                },
                {
                    "number": 7,
                    "text": "Ket napasamak a nagsubli iti balayna iti Jerusalem; ket inyiddana iti kamana, gapu iti kaadda ti Espiritu kenkuana ken dagiti banag a nakitana."
                },
                {
                    "number": 8,
                    "text": "Ket gapu iti kaadda ti Espiritu kenkuana, inyagus ti parmata, ket nakitana ti panaglukat ti langit, ket impagarupna a nakitana ti Dios a situtugaw iti tronona, a linikmut ti saan a mabilang nga ummong dagiti anghel iti langa a panagkankanta ken panagdaydayaw iti Diosda."
                },
                {
                    "number": 9,
                    "text": "Ket napasamak a nakakita iti Maysa a bumabbaba manipud iti let-ang ti langit, ket nakitana nga artapan ti kinaraniagna ti kinaraniag ti init iti tengnga ti aldaw."
                },
                {
                    "number": 10,
                    "text": "Ket nakakita pay ti sangapulo-ket-dua a sumursurot kenkuana, ket artapan ti lawagda dagiti bituen iti law-ang."
                },
                {
                    "number": 11,
                    "text": "Ket bimmaba ken nagturongda iti rabaw ti daga; ket immay ti immuna ket nagtakder iti sango ti amak, ket nangted iti libro, ket imbilinna kenkuana a basaenna."
                },
                {
                    "number": 12,
                    "text": "Ket napasamak nga idi basaenna, napno iti Espiritu ti Apo."
                },
                {
                    "number": 13,
                    "text": "Ket nagbasa, a kinunana: Asi pay, asi pay, ti Jerusalem, gapu ta nakitak dagiti makarimon nga aramidmo! Wen, ket adu a banag ti binasa ti amak maipapan iti Jerusalem—a masapul a madadael, ken dagiti umili idiay; adu ti masapul a mapukaw iti espada, ket adu ti masapul a maibalud iti Babilonia."
                },
                {
                    "number": 14,
                    "text": "Ket napasamak nga idi ti amak nakabasa ken nakakita iti adu ken nakaskasdaaw a banag, nangipukkaw iti adu a banag maipapan iti Apo; kas iti: Naindaklan ken datdatlag dagitoy aramidmo, O Apo Dios a Mannakabalin amin! Tumukno iti langit ti tronom, ket adda iti amin nga agindeg iti daga ti pannakabalin, ken kinaimbag, ken kinamanangngaasim, ken, gapu ta manangngaasika, saanmo nga ipalubos a mapukaw dagiti umay kenka!"
                },
                {
                    "number": 15,
                    "text": "Ket kastoy a panagsao ti panangdayaw ti amak iti Diosna; ta nagrag-o ti kararuana ket napno ti pusona, gapu kadagiti banag a nakitana, wen, dagitoy impakita ti Apo kenkuana."
                },
                {
                    "number": 16,
                    "text": "Ket ita siak, ni Nephi, saanko nga aramiden ti naan-anay a pakaammuan kadagiti banag a naisurat ti amak, gapu ta adu ti naisuratna a banag a nakitana iti parmata ken iti tagainepna; ken adu met dagiti naisuratna a banag nga impadtona ken imbagana kadagiti annakna, ket iti daytoy saanko nga aramiden ti naan-anay a pakaammuan."
                },
                {
                    "number": 17,
                    "text": "Ngem mangaramidak iti pakaammuan ti mapaspasamak kadagiti aldawko. Adtoy, yababak ti kasuratan ti amak, kadagiti pinanid nga inaramid dagiti imak; gapu iti daytoy, kalpasan ti panangyababak iti kasuratan ti amak, mangaramidak iti pakaammuan ti bukodko a biag."
                },
                {
                    "number": 18,
                    "text": "Gapuna, kayatko a maammuanyo, a kalpasan ti panangipakita ti Apo ti adu a nakaskasdaaw a banag iti amak, ni Lehi, wen, maipapan iti pannakadadael ti Jerusalem, adtoy napan kadagiti tao, ket rinugianna ti nangipadto ken nangipalawag kadakuada maipapan kadagiti banag nga agpada a nakita ken nangngegna."
                },
                {
                    "number": 19,
                    "text": "Ket napasamak nga inuy-uyaw dagiti Hudio gapu kadagiti banag a pinaneknekanna kadakuada; gapu ta pudno a pinaneknekanna ti kinadangkesda ken dagiti makarimon nga aramidda; ken pinaneknekanna a dagiti banag a nakita ken nangngegna, ken kasta met dagiti banag a nabasana iti libro, iparangarangda a silalawag ti yaay ti Mesias, ken ti pannakasubbot ti lubong."
                },
                {
                    "number": 20,
                    "text": "Ket kinapungtot dagiti Hudio idi nangngegda kenkuana dagitoy a banag; wen, kas met kadagiti propeta idi ugma, a pinagtalawda, ken binato, ken pinatayda; ken impangtada met ti biagna, tapno gudasenda. Ngem adtoy, siak, ni Nephi, ti mangipamatmat kadakayo a ti panangngaasi ti Apo adda kadagiti amin a pinilina, gapu iti pammatida, a nangpakired kadakuada agingga iti pannakabalin ti pannakayawatda."
                }
            ]
        },
        "/study/scriptures/bofm/1-ne/2": {
            "uri": "/study/scriptures/bofm/1-ne/2",
            "title": "1 Nephi 2",
            "data_type": "chapter",
            "chapter_name": "Kapitulo 2",
            "chapter_summary": [
                "Ipan ni Lehi ti kaamaanna iti langalang nga abay ti Nalabaga a Baybay—Panawanda dagiti gamengda—Mangidaton iti sakripisio ni Lehi iti Apo ken isurona dagiti annakna a mangtungpal kadagiti bilin—Agdayamudom da Laman ken Lemuel a maibusor iti amada—Agtulnog ni Nephi ket napnuan pammati iti panagkararagna; makisao ti Apo kenkuana, ket isu ti mapili a mangidaulo kadagiti kakabsatna. Agarup 600 S.C."
            ],
            "verses": [
                {
                    "number": 1,
                    "text": "Ket adtoy, napasamak a nakisao ti Apo iti amak, wen, uray pay iti tagainep, ket kinunana kenkuana: Nagasatka Lehi, gapu kadagiti banag nga inaramidmo; ken gapu ta napudnoka ket impalawagmo kadagiti tao dagiti banag nga imbilinko kenka, adtoy, panggepda a kettelen ti biagmo."
                },
                {
                    "number": 2,
                    "text": "Ket napasamak a binilin ti Apo ti amak, uray iti tagainep, a masapul nga alaenna ti kaamaanna ket mapanda iti langalang."
                },
                {
                    "number": 3,
                    "text": "Ket napasamak a nagtulnog kadagiti sao ti Apo, ket inaramidna ti imbilin ti Apo kenkuana."
                },
                {
                    "number": 4,
                    "text": "Ket napasamak a napan iti langalang. Ket pinanawanna ti balayna, ken dagiti tinawidna a daga, ken ti balitokna, ken ti pirakna, ken dagiti napateg a banag kenkuana, ket awan ti intugotna, no saan laeng a ti kaamaanna, ken dagiti taraon, ken tolda, ket nagturongda iti langalang."
                },
                {
                    "number": 5,
                    "text": "Ket bimmaba iti beddeng iti asideg ti igid ti Nalabaga a Baybay; ket nagdaliasat iti langalang iti beddeng nga as-asideg iti Nalabaga a Baybay; a kaduana ti kaamaanna, a buklen ti inak, ni Saria, ken dagiti inauna a kakabsatko, da Laman, Lemuel, ken Sam."
                },
                {
                    "number": 6,
                    "text": "Ket napasamak nga idi nakadaliasat iti tallo nga aldaw iti langalang, impatakderna ti toldana iti tanap iti abay ti agay-ayus a karayan."
                },
                {
                    "number": 7,
                    "text": "Ket napasamak a nangipatakder iti altar a bato, ken nangaramid iti datonna iti Apo, ken nangiruknoy iti panagyaman iti Apo a Diostayo."
                },
                {
                    "number": 8,
                    "text": "Ket napasamak a ninagananna ti karayan iti Laman, ket nagayus iti Nalabaga a Baybay; ket adda ti tanap iti beddeng nga asideg ti ngiwatna."
                },
                {
                    "number": 9,
                    "text": "Ket idi naimatangan ti amak nga agayus ti danum ti karayan iti lukong ti Nalabaga a Baybay, imbagana ken ni Laman, a kinunana: O sapay koma ta sika ti agbalin a kas iti daytoy a karayan, nga agtultuloy a pagayusan ti ubbog ti amin a kinalinteg!"
                },
                {
                    "number": 10,
                    "text": "Ket imbagana met ken ni Lemuel: O sapay koma ta agbalinka a kas iti daytoy a tanap, a nakired ken natibker, ken saan a maisin iti panagtungpal kadagiti bilin ti Apo!"
                },
                {
                    "number": 11,
                    "text": "Ita kinunana daytoy gapu iti kinasukir da Laman ken Lemuel; gapu ta adtoy adu a banag ti indaydayamudomda a maibusor iti amada, agsipud ta managparmata a tao, ken isu ti nangilungalong iti iruruarda iti Jerusalem, tapno panawanda ti daga a tinawidda, ken ti balitokda, ken ti pirakda, ken dagiti napateg a banag kadakuada, tapno mapukawda laeng iti langalang. Ket kinunada nga inaramidna daytoy agsipud iti minamaag nga arapaap ti pusona."
                },
                {
                    "number": 12,
                    "text": "Ket nagdayamudom da Laman ken Lemuel, nga in-inauna, iti maibusor iti amada. Ket nagdayamudomda gapu ta saanda nga ammo ti pannakilangen ti Dios a namarsua kadakuada."
                },
                {
                    "number": 13,
                    "text": "Ken awan ti pammatida a mabalin a madadael ti Jerusalem, dayta naindaklan a siudad, a kas nasao dagiti propeta. Ket mayarigda kadagiti Hudio nga adda iti Jerusalem, a nangpanggep a mangkettel iti biag ti amak."
                },
                {
                    "number": 14,
                    "text": "Ket napasamak a nagsao ti amak kadakuada iti tanap ti Lemuel, nga addaan iti pannakabalin, gapu ta napnuan iti Espiritu, agingga a nagarigenggenda iti sangona. Ket imbagana kadakuada, a saanda a padasen ti agsao iti maibusor kenkuana; gapuna, nagtungpalda kas iti bilinna."
                },
                {
                    "number": 15,
                    "text": "Ket nagnaed ti amak iti tolda."
                },
                {
                    "number": 16,
                    "text": "Ket napasamak a siak, ni Nephi, gapu ta ubingak unay, nupay dakkel ti pammagik, ken addaan iti nasged a tarigagay a mangammo kadagiti kinadatdatlag ti Dios, gapuna, immawagak iti Apo; ket adtoy sinarungkarannak, ket pinaluknengna ti pusok a namatiak iti amin nga insawang ti amak; gapuna, saanak a simmuppiat kenkuana a kas kadagiti kakabsatko."
                },
                {
                    "number": 17,
                    "text": "Ket nakisaoak ken ni Sam, a nangipakaammo kenkuana kadagiti banag nga imparangarang ti Apo kaniak babaen ti Nasantuan nga Espiritu. Ket napasamak a namati iti saok."
                },
                {
                    "number": 18,
                    "text": "Ngem, adtoy, saan a dimngeg da Laman ken Lemuel kadagiti saok; ket naglidayak gapu iti kinatangken dagiti pusoda, isu nga inkararagak ida iti Apo."
                },
                {
                    "number": 19,
                    "text": "Ket napasamak a nakisarita kaniak ti Apo, a kinunana: Nagasatka, Nephi, gapu iti pammatim, ta sinaraknak a sireregta, nga addaan iti napakumbaba a puso."
                },
                {
                    "number": 20,
                    "text": "Ket agsipud ta tungtungpalem dagiti bilinko, rumang-aykanto, ken maiturongkanto iti naikari a daga; wen, uray iti daga nga insaganak nga agpaay kenka; wen, iti daga a napili kadagiti amin a daga."
                },
                {
                    "number": 21,
                    "text": "Ket gapu ta sumuppiatto kenka dagiti kabsatmo, mailaksiddanto iti imatang ti Apo."
                },
                {
                    "number": 22,
                    "text": "Ket gapu ta sika ti managtungpal kadagiti bilinko, sika ti agbalin nga agturay ken mangisuro kadagiti kabsatmo."
                },
                {
                    "number": 23,
                    "text": "Ket adtoy, iti dayta nga aldaw nga isusuppiatda kaniak, ilunodkonto ida uray iti nasakit a lunod, ket awanto ti bilegda kadagiti bukelmo malaksid no suppiatendakto met."
                },
                {
                    "number": 24,
                    "text": "Ket no suppiatendakto, isudanto ti saplit kadagiti bukelmo, a mangkibur kadakuada iti wagas a nakallalagip."
                }
            ]
        },
        "/study/scriptures/bofm/1-ne/3": {
            "uri": "/study/scriptures/bofm/1-ne/3",
            "title": "1 Nephi 3",
            "data_type": "chapter",
            "chapter_name": "Kapitulo 3",
            "chapter_summary": [
                "Agsubli dagiti lallaki nga annak ni Lehi idiay Jerusalem a manggun-od iti pinanid a gambang—Saan a kayat ni Laban nga ited dagiti pinanid—Bagbagaan ken ay-aywen ni Nephi dagiti kabsatna—Takawen ni Laban dagiti gamengda ken panggepenna a papatayen ida—Dangran da Laman ken Lemuel da Nephi ken Sam ngem babalawen ida ti maysa nga anghel. Agarup 600–592 S.C."
            ],
            "verses": [
                {
                    "number": 1,
                    "text": "Ket napasamak a siak, ni Nephi, kalpasan ti pannakisarsaritak iti Apo, nagsubliak iti tolda ti amak."
                },
                {
                    "number": 2,
                    "text": "Ket napasamak a nakisarita kaniak, a kinunana: Adtoy nagtagainepak ket iti tagainepko, imbaga kaniak ti Apo a bilinenka ken dagiti kabsatmo nga agsubli idiay Jerusalem."
                },
                {
                    "number": 3,
                    "text": "Ket adtoy, adda ken ni Laban ti kasuratan maipapan kadagiti Hudio ken kasta met ti puon dagiti ammak, ket naikitikitda kadagiti pinanid a gambang."
                },
                {
                    "number": 4,
                    "text": "Gapuna, imbilin kaniak ti Apo a mapankayo nga agkakabsat iti balay ni Laban, ket birokenyo dagiti kasuratan, ken itugotyo ida ditoy langalang."
                },
                {
                    "number": 5,
                    "text": "Ket ita, adtoy agdaydayamudom dagiti kabsatmo, a kunkunada a narigat a banag ti ipaaramidko kadakuada; ngem adtoy saan a siak ti agpaaramid kadakuada, ngem isu ti bilin ti Apo."
                },
                {
                    "number": 6,
                    "text": "Gapuna a mapanka, anakko, ayonannaka ti Apo, agsipud ta saanka a nagdayamudom."
                },
                {
                    "number": 7,
                    "text": "Ket napasamak a siak, ni Nephi, kinunak iti amak: mapanak ket aramidek dagiti banag nga imbilin ti Apo, ta ammok a saan nga ited ti Apo ti bilin kadagiti annak ti tao, malaksid no naisagananan ti wagas nga agpaay kadakuada a mangtungpal kadagiti banag nga imbilinna."
                },
                {
                    "number": 8,
                    "text": "Ket napasamak a naragsakan unay ti amak idi nangngegna dagitoy a balikas, agsipud ta ammona a siak ti binendisionan ti Apo."
                },
                {
                    "number": 9,
                    "text": "Ket siak, ni Nephi, linasatmi kadagiti kabsatko ti langalang, inkuyogmi dagiti toldami, a mapan iti daga ti Jerusalem."
                },
                {
                    "number": 10,
                    "text": "Ket napasamak nga idi nakadanonkami iti daga ti Jerusalem, nagiinnumankami, siak ken dagiti kabsatko."
                },
                {
                    "number": 11,
                    "text": "Ket nagbibinnunotankami—tapno maikeddeng no siasino kadakami ti mapan iti balay ni Laban. Ket napasamak a ni Laman ti napili; ket napan ni Laman iti balay ni Laban, ket nakisao kenkuana bayat ti panagtugtugawna iti balayna."
                },
                {
                    "number": 12,
                    "text": "Ket kinalikagumanna nga alaen ken ni Laban dagiti kasuratan a naikitikit kadagiti pinanid a gambang, a naglaon iti kasuratan maipapan iti puon ti amak."
                },
                {
                    "number": 13,
                    "text": "Ket adtoy, napasamak a nagpungtot ni Laban, ket binugtakna; ket saanna nga impalubos a maala ti kasuratan. Gapuna, kinunana kenkuana: Adtoy maysaka a mannanakaw, ket patayenka."
                },
                {
                    "number": 14,
                    "text": "Ngem nagtaray ni Laman, ket nasaritana kadakami dagiti banag nga inaramid ni Laban. Ket nagladingitkami, ket kayaten dagiti kabsatko ti agsubli iti amak iti langalang."
                },
                {
                    "number": 15,
                    "text": "Ngem adtoy a kinunak kadakuada: Agingga a sibibiag ti Apo, ken sibibiagtayo, nasken a saantayo nga agsubli iti amatayo iti langalang agingga a matungpaltayo ti imbilin ti Apo kadatayo."
                },
                {
                    "number": 16,
                    "text": "Gapuna, masapul nga agtulnogtayo a mangtungpal kadagiti bilin ti Apo; ngarud nasken a mapantayo iti daga a tinawid ti amatayo, ta adtoy imbatina idiay ti balitok ken pirak, ken amin a kita ti kinabaknang. Ket naaramidna amin dagitoy gapu kadagiti bilin ti Apo."
                },
                {
                    "number": 17,
                    "text": "Agsipud ta ammona a masapul a madadael ti Jerusalem, gapu iti kinadangkes dagiti tao."
                },
                {
                    "number": 18,
                    "text": "Ta adtoy, saanda a namati kadagiti balikas dagiti propeta. Gapuna, no agnaed ti amak iti dayta a daga kalpasan ti naibilin nga ipapanawna adtoy, mapukawto met. Gapuna, masapul a pumanaw iti dayta a daga."
                },
                {
                    "number": 19,
                    "text": "Ket adtoy, panunot ti Dios a masapul nga alaenmi dagitoy a kasuratan, tapno mataginayonmi nga agpaay kadagiti annakmi ti pagsasao dagiti ammami;"
                },
                {
                    "number": 20,
                    "text": "Ken kasta met a tapno mataginayonmi kadakuada dagiti balikas a nagaon iti ngiwat dagiti amin a nasantuan a propeta, a naited kadakuada babaen ti Espiritu ken pannakabalin ti Dios, manipud iti panangrugi ti lubong, uray pay kadagitoy a panawen."
                },
                {
                    "number": 21,
                    "text": "Ket napasamak a naallukoyko dagiti kabsatko nga agtungpal a sipupudno kadagiti bilin ti Dios babaen ti kastoy a wagas ti pannakisarita."
                },
                {
                    "number": 22,
                    "text": "Ket napasamak a napankami iti daga a tawidmi, ket pinagtitiponmi dagiti balitokmi, ken dagiti pirakmi, ken dagiti gamengmi."
                },
                {
                    "number": 23,
                    "text": "Ket kalpasan a napagtitiponmi dagitoy, napankami manen iti balay ni Laban."
                },
                {
                    "number": 24,
                    "text": "Ket napasamak a napankami ken ni Laban, ket tinarigagayanmi nga itedna kadakami dagiti kasuratan a naikitikit kadagiti pinanid a gambang, ta isukatmi dagiti balitokmi, ken dagiti pirakmi, ken amin a gamengmi."
                },
                {
                    "number": 25,
                    "text": "Ket napasamak nga idi nakita ni Laban dagiti gamengmi, a nalabes ti kaaduna, naggartem iti kasta unay ket pinaruarnakami ket imbaonna dagiti adipenna a mangpatay kadakami, tapno maalana dagiti gamengmi."
                },
                {
                    "number": 26,
                    "text": "Ket napasamak a tinarayanmi dagiti babaonen ni Laban, ket kapilitan a pinanawanmi dagiti gamengmi, ket nagtinnagda kadagiti ima ni Laban."
                },
                {
                    "number": 27,
                    "text": "Ket napasamak a nagtaraykami iti langalang, ket saandakami a nakamakam dagiti adipen ni Laban, gapu ta naglemmengkami iti rukib ti bato."
                },
                {
                    "number": 28,
                    "text": "Ket napasamak a kinaguranak ni Laman, ken kasta met ti amak; ket kasta met ni Lemuel, agsipud ta dimngeg kadagiti sasao ni Laman. Gapuna pinagsasawandakami da Laman ken Lemuel, nga in-inaudi a kakabsatda a lallaki, ket sinaplitdakami pay iti panaplit."
                },
                {
                    "number": 29,
                    "text": "Ket napasamak a bayat ti panangsaplitda kadakami, adtoy, immay ti anghel ti Apo ket nagtakder iti sanguananda, ket kinunana: Apay a saplitenyo ti inaudi a kabsatyo iti panaplit? Diyo, aya, ammo a ti Apo ti nangpili kenkuana a mangituray kadakayo, ket gapu daytoy iti basbasolyo? Adtoy, mapankayonto manen idiay Jerusalem, ket ti Apo ti mangyawat ken ni Laban kadakayo."
                },
                {
                    "number": 30,
                    "text": "Ket kalpasan ti pannakisao ti anghel kadakami, pimmanawen."
                },
                {
                    "number": 31,
                    "text": "Ket kalpasan ti ipapanaw ti anghel, nangrugi manen a nagdayamudom da Laman ken Lemuel, a kunkunada: Kasano a mabalin a yawat ti Apo ni Laban iti imatayo? Adtoy, nabileg a tao, ken kabaelanna ti mangbilin iti limapulo, wen, mabalinna met ti pumatay iti limapulo; ket apay ketdin a dina maaramid kadatayo?"
                }
            ]
        },
        "/study/scriptures/bofm/1-ne/4": {
            "uri": "/study/scriptures/bofm/1-ne/4",
            "title": "1 Nephi 4",
            "data_type": "chapter",
            "chapter_name": "Kapitulo 4",
            "chapter_summary": [
                "Patayen ni Nephi ni Laban babaen ti bilin ti Apo sananto alaen dagiti pinanid a gambang babaen ti nainsiriban a pamuspusan—Kaykayat ni Zoram ti maitipon iti kaamaan ni Lehi iti langalang. Agarup 600–592 S.C."
            ],
            "verses": [
                {
                    "number": 1,
                    "text": "Ket napasamak a nakisaritaak kadagiti kabsatko, ket kinunak: Mapantayo manen idiay Jerusalem, ket napudnotayo koma nga agtungpal kadagiti bilin ti Apo; ta adtoy makitayo a naturturay ti Apo ngem iti amin ditoy daga, ngarud apay a saan a nabilbileg ngem ni Laban ken dagiti limapulona, wen, wenno uray pay kadagiti pinullo a rinibribuna?"
                },
                {
                    "number": 2,
                    "text": "Mapantayo ngarud; agpapigsatayo a kas ken ni Moises; gapu ta pudno a nakisao iti Nalabaga a Baybay ket ginuduada daytoy a nakalawlawa, ket bimmallasiw dagiti ammatayo, manipud iti pannakabalud, nga agturong iti namaga a daga, ket simmurot dagiti buyot ti Faraon ket nalmesda iti Nalabaga a Baybay."
                },
                {
                    "number": 3,
                    "text": "Ita adtoy ammoyo a pudno daytoy; ket ammoyo met a nakisao ti anghel kadakayo; gapuna agduaduakayo kadi? Intayon; kabaelannatayo nga isalakan ti Apo, uray pay dagiti ammatayo, ken ti panangdadael ken ni Laban, a kas kadagiti taga-Egipto."
                },
                {
                    "number": 4,
                    "text": "Ita idi naisawangko dagitoy a balikas, nagpungtotda pay laeng, ket nagdaydayamudomda pay laeng; ngem nupay kasta simmurotda kaniak agingga iti ruar ti inaladan ti Jerusalem."
                },
                {
                    "number": 5,
                    "text": "Ket dimteng ti rabii; ket imbilinko a masapul nga aglemmengda iti ruar ti inaladan. Ket idi makapaglemmengdan, siak, ni Nephi, nagar-arudokak a napan iti siudad ket nagtarusak iti balay ni Laban."
                },
                {
                    "number": 6,
                    "text": "Ket imbagnosnak ti Espiritu, ta diak ammo idi damo dagiti banag a rumbeng nga aramidek."
                },
                {
                    "number": 7,
                    "text": "Nupay kasta nagtuloyak, ket iti yaasidegko iti balay ni Laban, nakakitaak iti tao a nadalupo iti daga iti sangok gapu iti bartekna."
                },
                {
                    "number": 8,
                    "text": "Ket idi makaasidegak kenkuana, nailasinko nga isu ni Laban."
                },
                {
                    "number": 9,
                    "text": "Ket nakitak ti espadana, ket inasutko iti baina; ket puro a balitok ti putanna, ket nakapulpulido ti pannakaaramidna, ket naaramid iti kapatgan a landok ti tademna."
                },
                {
                    "number": 10,
                    "text": "Ket napasamak nga impaganetget kaniak ti Espiritu a mangpatay ken ni Laban; ngem kinunak iti pusok: Diak pay pulos napadasan ti nangpadara iti tao. Ket napasanudak ta agtukiadak koma a mangpatay kenkuana."
                },
                {
                    "number": 11,
                    "text": "Ket kinuna manen kaniak ti Espiritu: Adtoy, inyawat ti Apo kadagita imam. Wen, ket ammok met nga isu ti nagpanggep a mangkettel iti biagko; wen, ket saan a dimngeg kadagiti bilin ti Apo; ket isu met ti nangala kadagiti gamengmi."
                },
                {
                    "number": 12,
                    "text": "Ket napasamak a kinuna manen kaniak ti Espiritu: Patayem, gapu ta ti Apo ti nangyawat kenkuana kadagita imam;"
                },
                {
                    "number": 13,
                    "text": "Adtoy ti Apo patayenna dagiti nadangkes tapno maaramid dagiti nalinteg a panggepna. Nasaysayaat a mapukaw ti maysa a tao ngem ti bumassit ken maungaw ti pagilian gapu iti panagduadua iti pammati."
                },
                {
                    "number": 14,
                    "text": "Ket ita, idi siak, ni Nephi, nangngegko dagitoy a balikas, nalagipko dagiti imbaga ti Apo kaniak iti langalang, a kinunana: No la ketdi salimetmetan dagiti bukelmo dagiti bilinko, rumang-aydanto iti naikari a daga."
                },
                {
                    "number": 15,
                    "text": "Wen, ket napanunotko met a saanda a matungpal dagiti bilin ti Apo babaen ti linteg ni Moises, malaksid no adda kadakuada ti linteg."
                },
                {
                    "number": 16,
                    "text": "Ket ammok met a naikitikit ti paglintegan kadagiti pinanid a gambang."
                },
                {
                    "number": 17,
                    "text": "Ket manen, ammok nga inyawat ti Apo ni Laban kaniak tapno maalak dagiti kasuratan a kas mayannatup kadagiti bilinna."
                },
                {
                    "number": 18,
                    "text": "Ngarud tinungpalko ti timek ti Espiritu, ket pinungotko ti buok ni Laban ket pinutolko ti ulona babaen ti espadana."
                },
                {
                    "number": 19,
                    "text": "Ket kalpasanna, innalak dagiti pagan-anay ni Laban ket inyusongko ida; wen, isu amin; ket imbarikesko ti kalasagna."
                },
                {
                    "number": 20,
                    "text": "Ket kalpasan ti panangaramidko iti daytoy, nagturongak iti pagiduldulinan ni Laban iti gamengna. Ket iti ipapanko iti pagiduldulinan ni Laban iti gamengna, adtoy, nakitak ti adipen ni Laban nga akin-iggem iti tulbek ti pagidulinan iti gameng. Ket imbilinko kenkuana iti timek ni Laban, a masapul a kumuyog kaniak iti yan ti gameng."
                },
                {
                    "number": 21,
                    "text": "Ket impagarupna a siak ti apona, a ni Laban, gapu ta nakitana ti kawes ken kasta met ti espada nga imbarikesko."
                },
                {
                    "number": 22,
                    "text": "Ket nakisarita kaniak maipapan kadagiti panglakayen dagiti Hudio, ta ammona a nakikuyog kadakuada ti apona, ni Laban, iti dayta a rabii."
                },
                {
                    "number": 23,
                    "text": "Ket nakisaritaak kenkuana a kasla siak ni Laban."
                },
                {
                    "number": 24,
                    "text": "Ket imbagak met kenkuana a masapul nga ipanko dagiti nakitikitan, nga adda kadagiti pinanid a gambang, kadagiti inauna a kakabsatko, nga adda iti ruar ti alad."
                },
                {
                    "number": 25,
                    "text": "Ket imbilinko kenkuana a masapul a sumurot kaniak."
                },
                {
                    "number": 26,
                    "text": "Ket impagarupna a makisarsaritaak gapu iti kakabsat iti simbaan, ken impagarupna a pudno a siak ni Laban a napatayko, gapuna a simmurot kaniak."
                },
                {
                    "number": 27,
                    "text": "Ket namin-adu nga imbagana kaniak ti maipanggep kadagiti panglakayen dagiti Hudio, bayat ti papanko kadagiti kabsatko, nga adda iti ruar ti alad."
                },
                {
                    "number": 28,
                    "text": "Ket napasamak nga idi nakitanak ni Laman, nalabes ti panagbutengna, kasta met da Lemuel ken Sam. Ket intarayandak; gapu ta impagarupda a siak ni Laban, ket napataynak, ket kayatna met a patayen ida."
                },
                {
                    "number": 29,
                    "text": "Ket napasamak nga inawagak ida, ket dimngegda kaniak; ket nagsardengda a timmaray."
                },
                {
                    "number": 30,
                    "text": "Ket napasamak a nagtigerger ti adipen ni Laban idi nakitana dagiti kabsatko, ket itarayannak koman ta agsubli iti siudad ti Jerusalem."
                },
                {
                    "number": 31,
                    "text": "Ket ita siak, ni Nephi, agsipud ta dakkel ti pammagik, ken nasagudayan iti pigsa manipud iti Apo, tiniliwko ti adipen ni Laban, tapno saan a makataray."
                },
                {
                    "number": 32,
                    "text": "Ket napasamak a nakisaritaak kenkuana, a no mamati iti ibagak, a kas iti kaadda ti Apo, ken kas iti kaaddak, dimi gudasen ti biagna."
                },
                {
                    "number": 33,
                    "text": "Ket nakisaritaak kenkuana, a napnuan sapata, a saan a rumbeng nga agbuteng; ta tao a nasken a mawayawayaan a kas kadakami no sumurot kadakami iti langalang."
                },
                {
                    "number": 34,
                    "text": "Ket imbagak pay kenkuana, a kinunak: Pudno a binilinnakami ti Apo a mangaramid iti daytoy a banag; ket saankami kadi nga agregta a mangtungpal kadagiti bilin ti Apo? Ngarud, no sumurotka iti langalang a yan ti amak addanto lugarmo iti sidongmi."
                },
                {
                    "number": 35,
                    "text": "Ket napasamak a naaddaan ni Zoram iti tured babaen dagiti balikas nga inyebkasko. Ita, Zoram ti nagan ti adipen; ket nagkari a sumurot iti langalang a yan ti amami. Wen, ket nagsapata met a makipagnaed kadakami manipud iti dayta a kanito."
                },
                {
                    "number": 36,
                    "text": "Ita siaayatkami a makipagnaed ni Zoram kadakami, tapno saan a maammuan dagiti Hudio ti maipapan iti ipapanmi iti langalang, amangan no sumurotda ket dangrandakami."
                },
                {
                    "number": 37,
                    "text": "Ket napasamak nga idi nagsapata ni Zoram kadakami awanen ti rumbeng a pagbutnganmi maipapan kenkuana."
                },
                {
                    "number": 38,
                    "text": "Ket napasamak nga innalami dagiti pinanid a gambang ken ti adipen, ni Laban, ket napankami iti langalang, ket nagdaliasatkami a nagturong iti tolda ti amami."
                }
            ]
        },
        "/study/scriptures/bofm/1-ne/5": {
            "uri": "/study/scriptures/bofm/1-ne/5",
            "title": "1 Nephi 5",
            "data_type": "chapter",
            "chapter_name": "Kapitulo 5",
            "chapter_summary": [
                "Agreklamo ni Saria a maibusor ken ni Lehi—Agpadpadada a maragsakan iti panagsubli dagiti annakda a lallaki—Nagidatonda—Linaon dagiti pinanid a gambang dagiti surat ni Moises ken dagiti propeta—Paneknekan dagiti pinanid a naggapu ni Lehi iti kaputotan ni Jose—Ipadto ni Lehi ti maipapan iti bukelna ken ti pannakataginayon dagiti pinanid. Agarup 600–592 S.C."
            ],
            "verses": [
                {
                    "number": 1,
                    "text": "Ket napasamak a kalpasan ti isasangpetmi iti langalang a yan ti amami, adtoy, napnuan iti ragsak, kasta met ti inak, a ni Saria, ta pudno a nagladingit gapu kadakami."
                },
                {
                    "number": 2,
                    "text": "Agsipud ta impagarupna a nataykamin iti langalang; ket dinayengdenganna met ti amak, nga imbagana kenkuana a managparmata a tao; a kinunana: Adtoy, sika ti nangyadayo kadakami manipud iti tinawidtayo a daga, ket awanen dagiti annakko, ket mataytayo iti langalang."
                },
                {
                    "number": 3,
                    "text": "Ket kastoy ti indayengdeng ti inak iti amak."
                },
                {
                    "number": 4,
                    "text": "Ket napasamak a nakisarita ti amak kenkuana, a kinunana: Ammok a managparmataak a tao; ta no saanko a nakita dagiti banag ti Dios iti parmata saanko koma a naammuan ti kinaimbag ti Dios, ngem nagyanak koma idiay Jerusalem, ket natayak a kas kadagiti kabsatko."
                },
                {
                    "number": 5,
                    "text": "Ngem adtoy, nagun-odko ti naikari a daga, ket kadagitoy a banag agragsakak; wen, ken ammok nga isalakan ti Apo dagiti annakko manipud iti ima ni Laban, ket itugotyo manen ida kadatayo ditoy langalang."
                },
                {
                    "number": 6,
                    "text": "Ket kastoy ti panangliwliwa ti amak, a ni Lehi, iti inak, a ni Saria, maipapan kadakami, bayat ti panagdaliasatmi iti langalang nga agturong iti daga ti Jerusalem, tapno gun-odenmi ti kasuratan dagiti Hudio."
                },
                {
                    "number": 7,
                    "text": "Ket idi nagsublikami iti tolda ti amak, adtoy, naan-anay ti ragsakda, ket naliwliwa ti inak."
                },
                {
                    "number": 8,
                    "text": "Ket nagsao, a kinunana: Ammok itan a sitatalged a binilin ti Apo ti asawak nga agturong iti langalang; wen, ken ammok met a sitatalged nga inaywanan ti Apo dagiti annakko a lallaki, ket insalakanna ida manipud kadagiti ima ni Laban, ken inikkanna ida iti pannakabalin tapno matungpalda dagiti banag nga imbilin ti Apo kadakuada. Ket kastoy ti panagsaritana."
                },
                {
                    "number": 9,
                    "text": "Ket napasamak a nalaus ti ragsakda, ket nangtedda iti sakripisio ken napuoran a daton iti Apo; ket nagyamanda iti Dios ti Israel."
                },
                {
                    "number": 10,
                    "text": "Ket kalpasanna, innala ti amak a ni Lehi ti kasuratan a naikitikit kadagiti pinanid a gambang, ket inamirisna ida manipud iti rugi."
                },
                {
                    "number": 11,
                    "text": "Ket naduktalanna a linaonda dagiti lima a libro ni Moises, a nangted iti pakaammuan iti pannakaparsua ti lubong, ken kasta met kada Adan ken Eva, nga immuna a nagannak kadatayo;"
                },
                {
                    "number": 12,
                    "text": "Ken kasta met ti kasuratan dagiti Hudio manipud idi punganay, agingga iti panangrugi ti panagturay ni Sedekias nga ari ti Juda;"
                },
                {
                    "number": 13,
                    "text": "Ken kasta met dagiti padto dagiti nasantuan a propeta, manipud idi punganay, agingga iti panangrugi ti panagturay ni Sedekias; ken kasta met dagiti adu a padto a nagaon iti ngiwat ni Jeremias."
                },
                {
                    "number": 14,
                    "text": "Ket napasamak a nasarakan met ti amak, ni Lehi, kadagiti pinanid a gambang ti puon dagiti ammana; ket iti kasta naammuanna a kapupuonna ni Jose; wen, uray ni Jose nga anak ni Jacob, a nailako iti Egipto, ken naisalakan babaen iti ima ti Apo, tapno isu ti mangispal iti amana, a ni Jacob, ken dagiti amin a kabbalayna manipud iti bisin."
                },
                {
                    "number": 15,
                    "text": "Ket nayadayoda iti pannakaadipen ken nagtalawda iti daga ti Egipto, babaen met laeng iti dayta a Dios a nangisalakan kadakuada."
                },
                {
                    "number": 16,
                    "text": "Ket kastoy ti pannakasarak ti amak, ni Lehi, iti puon dagiti ammana. Ken kasta met a kapupuon ni Laban ken ni Jose, gapuna isuda nga agama ti nangidulin kadagiti kasuratan."
                },
                {
                    "number": 17,
                    "text": "Ket idin ta nakita ti amak amin dagitoy a banag, nalapunos iti Espiritu, ket rinugianna ti nagipadto maipapan iti bukelna—"
                },
                {
                    "number": 18,
                    "text": "A masapul a maipakaammo dagitoy a pinanid a gambang iti amin a pagilian, kakabsat, pagsasao, ken tattao iti bukelna."
                },
                {
                    "number": 19,
                    "text": "Gapuna, kinunana a saan koma a mapukaw dagitoy pinanid a gambang; ken saanto a palidemen ida ti panawen. Ket adu ti impadtona maipapan iti bukelna."
                },
                {
                    "number": 20,
                    "text": "Ket napasamak a tungtungpalenmi nga agama agingga ita dagiti bilin ti Apo kadakami."
                },
                {
                    "number": 21,
                    "text": "Ket nagun-odmi dagiti kasuratan nga imbilin ti Apo kadakami, ket inamirismi ida ket naammuanmi a makaay-ayoda; wen, napateg unay dagitoy kadakami, gapu ta mataginayonmi dagiti bilin ti Apo nga agpaay kadagiti annakmi."
                },
                {
                    "number": 22,
                    "text": "Gapuna, nakem ti Apo a masapul nga itugotmi ida, bayat ti panagdaliasatmi iti langalang nga agturong iti naikari a daga."
                }
            ]
        },
        "/study/scriptures/bofm/1-ne/6": {
            "uri": "/study/scriptures/bofm/1-ne/6",
            "title": "1 Nephi 6",
            "data_type": "chapter",
            "chapter_name": "Kapitulo 6",
            "chapter_summary": [
                "Isurat ni Nephi dagiti banag a maipapan iti Dios—Panggep ni Nephi nga allukoyen dagiti tao a sumurot iti Dios ni Abraham ket maisalakanda. Agarup 600–592 S.C."
            ],
            "verses": [
                {
                    "number": 1,
                    "text": "Ket ita siak, ni Nephi, saanko nga ited ti puon ti amak iti daytoy a paset ti kasuratak; wenno iti uray ania a kanito kadagitoy pinanid nga isursuratko; gapu ta naited iti kasuratan nga indulin ti amak; gapuna a saanko nga isurat iti daytoy nga aramid."
                },
                {
                    "number": 2,
                    "text": "Ta umanayen nga ibagak a naggapukami iti kapupuon ni Jose."
                },
                {
                    "number": 3,
                    "text": "Ket awan aniamanna kaniak a diak maipamaysa nga ited ti amin a pakaammuan dagiti banag iti amak, ta saanda a mabalin a maisurat kadagitoy a pinanid, ta kayatko a pangisuratan dagitoy kadagiti banag maipapan iti Dios."
                },
                {
                    "number": 4,
                    "text": "Ta ti naan-anay a panggepko ket ti mangallukoy koma kadagiti tao nga umasideg iti Dios ni Abraham, ken iti Dios ni Isaac, ken iti Dios ni Jacob, ket maisalakanda."
                },
                {
                    "number": 5,
                    "text": "Gapuna, a diak insurat dagiti banag a makaay-ayo iti lubong, ngem dagiti ketdi banag a makaay-ayo iti Dios ken dagiti saan a nailubongan."
                },
                {
                    "number": 6,
                    "text": "Gapuna, a mangtedakto iti bilin kadagiti bukelko, ta saandanto a suratan dagitoy a pinanid kadagiti banag nga awan pategna kadagiti annak ti tao."
                }
            ]
        },
        "/study/scriptures/bofm/1-ne/7": {
            "uri": "/study/scriptures/bofm/1-ne/7",
            "title": "1 Nephi 7",
            "data_type": "chapter",
            "chapter_name": "Kapitulo 7",
            "chapter_summary": [
                "Agsubli dagiti lallaki nga annak ni Lehi iti Jerusalem ket awisenda ni Ismael ken ti kameng ti kaamaanna a sumurot iti panagdaliasatda—Sumuppiat da Laman ken dagiti dadduma—Allukoyen ni Nephi dagiti kabsatna nga agtalek iti Apo—Punguenda iti tali ken panggependa a patayen—Maruk-atan babaen iti pannakabalin ti pammati—Dumawat dagiti kabsatna iti pammakawan—Mangyawat da Lehi ken dagiti kaduana iti sakripisio ken napuoran a daton. Agarup 600–592 S.C."
            ],
            "verses": [
                {
                    "number": 1,
                    "text": "Ket ita kayatko a maammuanyo nga insardeng ti amak, a ni Lehi, ti agipadto maipapan kadagiti bukelna, ket napasamak a nakisao manen kenkuana ti Apo, a kunana a saan a maiparbeng nga agsulsulo, ni Lehi, a mangipan iti kaamaanna iti langalang; ngem ketdi mangala dagiti annakna a lallaki kadagiti annak a babbai nga asawaenda, tapno isuda ti mangpaadu iti bukel para iti Apo iti naikari a daga."
                },
                {
                    "number": 2,
                    "text": "Ket napasamak nga imbilin ti Apo kenkuana a siak, ni Nephi, ken dagiti kabsatko, masapul nga agsublikami manen iti daga ti Jerusalem, ket itugotmi ni Ismael ken ti kaamaanna iti langalang."
                },
                {
                    "number": 3,
                    "text": "Ket napasamak a siak, ni Nephi, napanak manen, a kaduak dagiti kabsatko, manipud iti langalang tapno mapankami iti Jerusalem."
                },
                {
                    "number": 4,
                    "text": "Ket napasamak a napankami iti balay ni Ismael, ket nagun-odmi ti tulong iti imatang ni Ismael, iti kasta, imbagami kenkuana dagiti balikas ti Apo."
                },
                {
                    "number": 5,
                    "text": "Ket napasamak a pinalukneng ti Apo ti puso ni Ismael, ken dagiti kameng ti pagtaenganna, iti kasta nakipagdaliasatda kadakami a napan iti langalang iti tolda ti amami."
                },
                {
                    "number": 6,
                    "text": "Ket napasamak a bayat ti panagdaldaliasatmi iti langalang, adtoy da Laman ken Lemuel, ken dua a babbai nga annak ni Ismael, ken ti dua a lallaki nga annak ni Ismael ken dagiti kaamaanda, a simmuppiat kadakami; wen, maibusor kaniak, ni Nephi, ken ni Sam, ken ti amada a ni Ismael, ken ti asawana, ken ti tallo nga annakna a babbai."
                },
                {
                    "number": 7,
                    "text": "Ket napasamak nga iti panagsisinnuppiatda, kayatda ti agsubli iti daga ti Jerusalem."
                },
                {
                    "number": 8,
                    "text": "Ket ita siak, ni Nephi, maladingitanak gapu iti kinatangken ti puspusoda, gapuna a nakisaritaak kadakuada, a kinunak, wen, uray kada Laman ken Lemuel: Adtoy, dakayo ti inauna a kabsatko, ket ania ti pagtangkenan ti puspusoyo, ken pagbulsekan ti pampanunotyo, a kasapulanyo a siak, ti inaudi a kabsatyo, rumbeng nga agsao kadakayo, wen, ken mangipakita iti pagulidananyo?"
                },
                {
                    "number": 9,
                    "text": "Kasano ti diyo panangipangag iti sao ti Apo?"
                },
                {
                    "number": 10,
                    "text": "Kasano ti pannakalipatyo a nakakitakayo iti anghel ti Apo?"
                },
                {
                    "number": 11,
                    "text": "Wen, ken kasano ti pannakalipatyo kadagiti naindaklan a banag nga inaramid ti Apo kadatayo, ti panangisalakanna kadatayo kadagiti ima ni Laban, ken ti kinapateg ti pananggun-odtayo iti kasuratan?"
                },
                {
                    "number": 12,
                    "text": "Wen, ken kasano met ti pannakalipatyo a mabalin ti Apo nga aramiden ti amin a banag gapu iti pagayatanna kadagiti annak ti tao, no ipakitada la ket ti pammatida kenkuana? Gapuna, napudnotayo koma kenkuana."
                },
                {
                    "number": 13,
                    "text": "Ket no napudnotayo kenkuana, magun-odtayo ti naikari a daga; ket maammuanyo a matungpalto iti masakbayan ti sao ti Apo maipapan iti pannakadadael ti Jerusalem; gapu ta masapul a matungpal ti amin a banag a naisaon ti Apo maipapan iti pannakadadael ti Jerusalem."
                },
                {
                    "number": 14,
                    "text": "Ket adtoy, dandanin agsardeng ti Espiritu ti Apo a mangtulong kadakuada; gapu ta adtoy, tinallikudanda dagiti mammadto, ket imbaludda ni Jeremias. Ken kayatda a kettelen ti biag ti amak, ket iti kasta pinapanawda iti dayta a daga."
                },
                {
                    "number": 15,
                    "text": "Ita adtoy, kunak kadakayo a maungawkayonto met no agsublikayo idiay Jerusalem. Ket ita, no adda pagpilianyo, mapankayo idiay a daga, ket laglagipenyo dagiti balikas a nasaok kadakayo, a no mapankayo maungawkayo met; gapu ta impaganetget kaniak ti Espiritu ti Apo a masapul nga ibagak."
                },
                {
                    "number": 16,
                    "text": "Ket napasamak nga idi siak, ni Nephi, nagpungtot dagiti kabsatko idi naisawangko dagitoy a balikas. Ket napasamak a dinissuandak, gapu ta adtoy, nalabes unay ti pungtotda, ket pinungodak, ta panggepda a kettelen ti biagko, tapno ibatidak iti langalang a lamuten dagiti atap nga ayup."
                },
                {
                    "number": 17,
                    "text": "Ngem napasamak a nagkararagak iti Apo, a kinunak: O Apo, gapu iti pammatik kenka, isalakannak manipud kadagiti ima dagiti kabsatko; wen, ikkannak iti pigsa a mangruk-at iti daytoy tali a naireppet kaniak."
                },
                {
                    "number": 18,
                    "text": "Ket napasamak nga idi naisawangko dagitoy a balikas, adtoy, nawarwaranak, ket timmakderak iti sango dagiti kabsatko, ket nagsaoak manen kadakuada."
                },
                {
                    "number": 19,
                    "text": "Ket napasamak a nagpungtotda manen kaniak, ket ginandatdak a dissuan; ngem adtoy, maysa kadagiti babbai nga annak ni Ismael, wen, ken kasta met ti inana, ken maysa kadagiti lallaki nga annak ni Ismael, nagpakpakaasida kadagiti kabsatko, iti kasta napaluknengda dagiti pusoda; ket simmardeng ti reggetda a mangkettel iti biagko."
                },
                {
                    "number": 20,
                    "text": "Ket napasamak a nagladingitda, gapu iti kinadangkesda, iti kasta nagtamedda a sipapakumbaba iti sangok, ket nagpakpakaasida a pakawanek ida kadagiti naaramidda a maibusor kaniak."
                },
                {
                    "number": 21,
                    "text": "Ket napasamak a nalawag ti panangpakawanko kadakuada iti amin a naaramidda, ket inggunamgunamko ida a mangikararag iti pammakawan ti Apo a Diosda kadakuada. Ket napasamak nga inaramidda. Ket kalpasan ti panagkararagda iti Apo, intuloymi manen ti nagdaliasat nga agturong iti tolda ti amami."
                },
                {
                    "number": 22,
                    "text": "Ket napasamak a nakadanonkamin iti tolda ti amami. Ket idi nakadanonkami, siak ken dagiti kabsatko ken ti kaamaan ni Ismael, iti tolda ti amak, nangipaayda iti panagyaman iti Apo a Diosda; ken nangyawatda iti sakripisio ken napuoran a daton."
                }
            ]
        },
        "/study/scriptures/bofm/1-ne/8": {
            "uri": "/study/scriptures/bofm/1-ne/8",
            "title": "1 Nephi 8",
            "data_type": "chapter",
            "chapter_name": "Kapitulo 8",
            "chapter_summary": [
                "Makita ni Lehi ti parmata iti kayo ti biag—Mairanud iti bungana ket tinarigagayanna a mairanud met ti kaamaanna—Makitana ti landok a pagkaptan, ti nailet ken akikid a dana, ken ti nangisit nga angep a nangsallukob kadagiti tao—Mairanud da Saria, Nephi, ken Sam iti bunga, ngem agkedked da Laman ken Lemuel. Agarup 600–592 S.C."
            ],
            "verses": [
                {
                    "number": 1,
                    "text": "Ket napasamak nga inurnongmi a pinagkaykaysa ti amin a gagangay a bukbukel ti tunggal kita, ti agpada a binukel ti tunggal kita, kasta met dagiti bukel ti bunga ti tunggal kita."
                },
                {
                    "number": 2,
                    "text": "Ket napasamak a bayat ti panagbati ti amak iti langalang nagsao kadakami, a kinunana: Adtoy, nakaitagtagainepak iti tagainep; wenno, iti sabali a pannao, nakakitaak iti parmata."
                },
                {
                    "number": 3,
                    "text": "Ket adtoy, gapu iti banag a nakitak, adda kalintegak nga agrag-o iti Apo gapu ken ni Nephi ken kasta met ni Sam; ta adda kalintegak a mangipapan a, ken adu met kadagiti bukelda ti maisalakanto."
                },
                {
                    "number": 4,
                    "text": "Ngem adtoy, Laman ken Lemuel, madanaganak unay gapu kadakayo; ta adtoy, ipatok a nakitak iti tagainepko, ti nasipnget ken nakaal-alingget a langalang."
                },
                {
                    "number": 5,
                    "text": "Ket napasamak a nakakitaak iti tao, ket nagkawes iti puraw a roba; ket immay ken nagtakder iti sangok."
                },
                {
                    "number": 6,
                    "text": "Ket napasamak a nagsao kaniak, ket imbagana a sumurotak kenkuana."
                },
                {
                    "number": 7,
                    "text": "Ket napasamak nga iti isusurotko kenkuana naduktalak ti bagik nga adda iti nasipnget ken nakaal-alingget a pakadadaelan."
                },
                {
                    "number": 8,
                    "text": "Ket kalpasan ti panagdaliasatko iti uneg ti adu nga oras iti kasipngetan, rinugiak ti nagkararag iti Apo a kaasiannak koma, a maitutop iti kinabuslon ti kaasina."
                },
                {
                    "number": 9,
                    "text": "Ket napasamak kalpasan ti panagkararagko iti Apo a nakitak ti dakkel ken nalawa a pagtatalonan."
                },
                {
                    "number": 10,
                    "text": "Ket napasamak a nakakitaak iti kayo, a makaay-ayo ti bungana a makaparagsak."
                },
                {
                    "number": 11,
                    "text": "Ket napasamak nga immasidegak ket nairanudak iti bungana; ket naduktalak a nalaus ti sam-itna, a mangrimbaw iti amin a naramanakon. Wen, ket nakitak a puraw ti bunga, a mangrimbaw iti amin a kinapuraw a nakitakon."
                },
                {
                    "number": 12,
                    "text": "Ket bayat ti pannakairanudko iti bunga pinennekna ti espirituk iti nalaus a ragsak; gapuna, nangrugi a kinalikagumak a mairanud met ti kaamaak; ta ammok nga ad-adda a makaay-ayo ngem iti amin a sabali a bunga."
                },
                {
                    "number": 13,
                    "text": "Ket bayat ti panangiwarasko iti panagkitak, tapno makitak met ti kaamaak, nakakitaak iti karayan nga adda danumna; ket agay-ayus, ket asideg iti kayo a nakairanudak iti bungana."
                },
                {
                    "number": 14,
                    "text": "Ket kimmitaak iti paggapuanna; ket nakitak ti pangadaywen a puonna; ket iti pangadaywen a puonna nakitak ni inayo a Saria, ken ni Sam, ken ni Nephi; ket nakatakderda a kas man la dida ammo ti rumbeng a pagturonganda."
                },
                {
                    "number": 15,
                    "text": "Ket napasamak nga inayabak ida; ket impukkawko met kadakuada nga umasidegda kaniak, ket mairanudda iti bunga, nga ad-adda a makaay-ayo ngem iti amin a sabali a bunga."
                },
                {
                    "number": 16,
                    "text": "Ket napasamak nga immasidegda kaniak ket nairanudda met iti bunga."
                },
                {
                    "number": 17,
                    "text": "Ket napasamak a tinarigagayak da Laman ken Lemuel nga umay ken mairanud met iti bunga; gapuna, inturongko ti panagkitak iti puon ti karayan, ta mabalin a makitak ida."
                },
                {
                    "number": 18,
                    "text": "Ket napasamak a nakitak ida, ngem dida immasideg kaniak a mairanud iti bunga."
                },
                {
                    "number": 19,
                    "text": "Ket nakitak ti landok a pagkaptan, ket naipaurnos iti igid ti karayan, ken agturong iti abay ti kayo a pagtaktakderak."
                },
                {
                    "number": 20,
                    "text": "Ken nakitak met ti nailet ken akikid a dana, a naipaurnos iti landok a pagkaptan, nga agturong met iti abay ti kayo a pagtaktakderak; ket agturong met iti puon ti ubbog, iti dakkel ken nalawa a pagtatalonan, a kas man la lubong."
                },
                {
                    "number": 21,
                    "text": "Ket nakitak ti di mabilang a grupo ti tattao, adu kadagitoy ti umas-asideg, ket nalabit a masarakanda ti dana a kumamang iti yan ti kayo a pagtaktakderak."
                },
                {
                    "number": 22,
                    "text": "Ket napasamak a nakaasidegda, ken nasarakanda ti dana a kumamang iti kayo."
                },
                {
                    "number": 23,
                    "text": "Ket napasamak a timpuar ti nangisit nga angep; wen, a kas iti nalabes ti kinangisitna nga angep, iti kasta saan a nasurotan dagiti nakakita iti dana ti papananda, isu a ti la naturturongda ket napukawda."
                },
                {
                    "number": 24,
                    "text": "Ket napasamak a nakitak dagiti sabali nga umas-asideg, ket nakaasidegda ken nakakapetda iti murdong ti landok a pagkaptan; ket inusokda ti nangisit nga angep iti yaasidegda, agingga a nakaasidegda ken nakiranud iti bunga ti kayo."
                },
                {
                    "number": 25,
                    "text": "Ket kalpasan ti pannakairanudda iti bunga ti kayo inwarasda ti panagkitada a kasla mabainda."
                },
                {
                    "number": 26,
                    "text": "Ket inwarasko met ti panagkitak, ket nakitak, iti ballasiw ti karayan ti danum, ti dakkel ken nalawa a pasdek; ket nagtakder a kasla agtatapaw iti angin, iti adayo a ngatuen ti daga."
                },
                {
                    "number": 27,
                    "text": "Ken napunno iti tao, iti nataengan ken iti ubbing, lallaki ken babbai; ken naisalsalumina ti pintas ti kawesda; ken addaanda iti ugali a manglalais ket itudtudoda dagiti immay makiranud iti bunga."
                },
                {
                    "number": 28,
                    "text": "Ket nagbainda kalpasan ti panangramanda iti bunga, gapu kadagiti mangab-abi kadakuada; ket nagtatarayda a kimmamang iti maiparit a dana ket napukawda."
                },
                {
                    "number": 29,
                    "text": "Ket ita siak, ni Nephi, diak ibaga amin a balikas ti amak."
                },
                {
                    "number": 30,
                    "text": "Ngem, iti ababa a pannakaisurat, adtoy, nakakita iti sabali pay nga ummong nga umas-asideg; ket immay ken kimpetda iti murdong ti landok a pagkaptan; ket inkagumaanda ti immasideg, nga intultuloyda ti kimpet iti landok a pagkaptan, agingga a nakaasideg ken nagrukbab ken nakiranudda iti bunga ti kayo."
                },
                {
                    "number": 31,
                    "text": "Ken nakakita pay iti sabali nga ummong a mangtingtingiting iti dalanda nga agturong iti dayta dakkel ken nalawa a pasdek."
                },
                {
                    "number": 32,
                    "text": "Ket napasamak nga adu ti nalmes iti adalem a paset ti ubbog; ken adu ti napukaw iti imatangna, nga agallaalla kadagiti di karuaman a kalsada."
                },
                {
                    "number": 33,
                    "text": "Ket dakkel ti ummong a simrek iti karkarna a pasdek. Ket kalpasan ti iseserrekda iti dayta a pasdek mamabpabasol ti panangitudoda kaniak ken kasta met kadagiti mairanranud iti bunga; ngem dimi ida intaltalek."
                },
                {
                    "number": 34,
                    "text": "Dagitoy ti balikas ti amak: Ta kas iti kaadu ti dimngeg kadakuada, ti immadayo."
                },
                {
                    "number": 35,
                    "text": "Ket saan a nakiranud da Laman ken Lemuel iti bunga, kinuna ti amak."
                },
                {
                    "number": 36,
                    "text": "Ket napasamak a kalpasan a naisao ti amak ti amin a balikas iti tagainep wenno parmatana, nga adu, kinunana kadakami, gapu kadagitoy banag a nakitana iti parmatana, nalaus ti panangidanagna kada Laman ken Lemuel; wen, indanagna ti pannakaisinada iti imatang ti Apo."
                },
                {
                    "number": 37,
                    "text": "Ket inggunamgunamna ida iti amin a rikna ti naasi a nagannak, tapno imdenganda dagiti balikasna, ta bareng no kaasian ida ti Apo, ket dina ida isina; wen, kinasabaan ida ti amak."
                },
                {
                    "number": 38,
                    "text": "Ket kalpasan ti panangasabana kadakuada, ken panangipadtona kadakuada ti adu a banag, indawatna kadakuada ti panangsalimetmetda kadagiti bilin ti Apo; sa nagsardengen a nakisao kadakuada."
                }
            ]
        },
        "/study/scriptures/bofm/1-ne/9": {
            "uri": "/study/scriptures/bofm/1-ne/9",
            "title": "1 Nephi 9",
            "data_type": "chapter",
            "chapter_name": "Kapitulo 9",
            "chapter_summary": [
                "Agaramid ni Nephi iti dua nga asmang a kasuratan—Maawagan dagitoy iti pinanid ni Nephi—Aglaon dagiti daddadakkel a pinanid iti nailubongan a pakasaritaan; ad-adda a dagiti sagrado a banag ti laonen dagiti babbabassit. Agarup 600–592 S.C."
            ],
            "verses": [
                {
                    "number": 1,
                    "text": "Ket nakita amin ti amak dagitoy a banag, ken nangngeg, ken insaona, bayat ti panagnaedna iti tolda iti tanap ti Lemuel, ken kasta met ti adu pay a naindaklan a banag, a saan a maisurat kadagitoy a pinanid."
                },
                {
                    "number": 2,
                    "text": "Ket ita, iti panagsaok maipapan kadagitoy a pinanid, adtoy saan la a dagiti pinanid a nangilanadak iti amin a pakaammuan kadagiti taok; ta naitedkon ken ni Nephi dagiti pinanid a nangilanadak iti amin a pakaammuan kadagiti taok; gapuna, naawaganda iti pinanid ni Nephi, a naipasurot iti naganko; ket naawagan met dagitoy a pinanid iti pinanid ni Nephi."
                },
                {
                    "number": 3,
                    "text": "Nupay kasta, nakaawatak iti bilin ti Apo a nasken nga aramatek dagitoy a pinanid, iti naisangayan a panggep a nasken nga adda maikitikit a pakaammuan iti naespirituan a panagserbi dagiti taok."
                },
                {
                    "number": 4,
                    "text": "Nasken met a maikitikit kadagiti sabali a pinanid ti pakaammuan iti panagturay dagiti ari, ken dagiti gubat ken panagsusupanget dagiti taok; gapuna agpaay dagitoy a pinanid iti ad-adu a paset ti naespirituan a panagserbi; ken agpaay dagiti dadduma a pinanid iti ad-adu a paset ti panagturay dagiti ari ken dagiti gubat ken panagsusupanget dagiti taok."
                },
                {
                    "number": 5,
                    "text": "Gapuna, binilinnak ti Apo a mangaramat kadagitoy a pinanid iti nainsiriban a panggepna, ti panggep a diak ammo."
                },
                {
                    "number": 6,
                    "text": "Ngem ammo ti Apo ti amin a banag manipud iti punganay; gapuna, nangisagana iti pamuspusan iti pannakaileppas dagiti amin nga aramidna kadagiti annak ti tattao; ta adtoy, adda amin kenkuana ti bileg iti pannakaipatungpal dagiti amin nga aramidna. Ket kasta ti naaramid. Amen."
                }
            ]
        },
        "/study/scriptures/bofm/1-ne/10": {
            "uri": "/study/scriptures/bofm/1-ne/10",
            "title": "1 Nephi 10",
            "data_type": "chapter",
            "chapter_name": "Kapitulo 10",
            "chapter_summary": [
                "Ipadles ni Lehi nga ibaludto dagiti taga-Babilonia dagiti Hudio—Ibagana ti idadateng kadagiti Hudio ti Mesias, ti Mangisalakan, ti Mannubbot—Ibaga met ni Lehi ti idadateng ti maysa a nasken a mangbuniag iti Kordero ti Dios—Ibaga ni Lehi ti ipapatay ken panagungar ti Mesias—Idiligna ti pannakasayyasayya ken panagtitipon ti Israel iti kayo ti olibo—Agsao ni Nephi iti maipanggep iti Anak ti Dios, iti sagut ti Espiritu Santo, ken ti kasapulan iti panagbalin a nalinteg. Agarup 600–592 S.C."
            ],
            "verses": [
                {
                    "number": 1,
                    "text": "Ket ita siak, ni Nephi, irugik ti mangted iti pakaammuan kadagitoy pinanid a nagsuratak, ken ti panagturay ken ti naespirituan a panagserbik; gapuna, iti panangirugik iti bukodko a pakaammo, nasken nga agsaoak iti kas kadagiti banag ti amak, ken kasta met kadagiti kakabsatko."
                },
                {
                    "number": 2,
                    "text": "Ta adtoy, napasamak a kalpasan ti panangigibus ti amak iti panangibagana kadagiti balikas iti tagainepna, ken kasta met iti amin a kinaregta a pananggunamgunamna kadakuada, imbagana kadakuada ti maipanggep kadagiti Hudio—"
                },
                {
                    "number": 3,
                    "text": "A kalpasan ti nasken a pannakadadaelda, a kas iti dayta naindaklan a siudad ti Jerusalem, ken adunto ti maibalud iti Babilonia, a mainugot iti naituding a panawen ti Apo, nasken nga agsublidanto manen, wen, a kas iti pannakawayawayada iti pagbaludan; ket kalpasan ti nasken a pannakawayawayada iti pagbaludan nasken a tagikuaenda manen ti tawidda a daga."
                },
                {
                    "number": 4,
                    "text": "Wen, uray pay iti innem-a-gasut a tawen manipud iti panawen nga ipapanaw ti amak iti Jerusalem, mangpatanorto ti Apo a Dios iti propeta manipud kadagiti Hudio—uray pay ti Mesias, wenno, iti sabali a pannao, ti Mangisalakan iti lubong."
                },
                {
                    "number": 5,
                    "text": "Ket nagsao met iti maipapan kadagiti propeta, anian a nagdakkel ti bilang dagiti nangpaneknek kadagitoy a banag, maipanggep itoy Mesias, a nasaona, wenno daytoy Mannubbot iti lubong."
                },
                {
                    "number": 6,
                    "text": "Gapuna, mapukawto ken addanto iti pannakatnag ti sangkataw-an, ket nasken nga agtalekda itoy a Mannubbot tapno maisalakanda."
                },
                {
                    "number": 7,
                    "text": "Ket nagsao met maipanggep kadagiti propeta a nasken nga umay sakbay ti Mesias, a mangisagana iti dalan ti Apo—"
                },
                {
                    "number": 8,
                    "text": "Wen, nasken met a mapanna irakurak iti langalang: Isaganayo ti dalan ti Apo, ket aramidenyo a nalinteg ti danana; ta agtakderto iti sidongyo a diyo am-ammo; ken nabilbilegto ngem siak, ta diakto pay maikari a mangbusbos iti kurdon ti sapatosna. Ket adu ti nasao ti amak maipanggep itoy a banag."
                },
                {
                    "number": 9,
                    "text": "Ken kinuna ti amak a nasken a mabuniagan idiay Bethabara, iti asideg ti Jordan; ken imbagana met a nasken a mabuniagan iti danum; kasta met a nasken a buniaganna ti Mesias iti danum."
                },
                {
                    "number": 10,
                    "text": "Ket kalpasan ti panangbuniagna iti Mesias iti danum, nasken a kitaenna ken mangted iti pammaneknek a pakaammuan iti panangbuniagna iti Kordero ti Dios, a nasken a mangikkat kadagiti basol ti lubong."
                },
                {
                    "number": 11,
                    "text": "Ket napasamak a kalpasan ti panangibaga ti amak kadagitoy a balikas imbagana kadagiti kakabsatko ti maipanggep iti ebanghelio a nasken a maikasaba kadagiti Hudio, ken kasta met ti maipanggep iti in-inut a pannakapukaw ti pammati dagiti Hudio. Ken kalpasan ti pananggudasda iti Mesias, a nasken nga umayto, ken kalpasan ti pannakagudasna nasken a bumangonto manipud kadagiti natay, ket nasken nga agpakitanto, babaen ti Espiritu Santo, kadagiti Gentil."
                },
                {
                    "number": 12,
                    "text": "Wen, kasta met nga adu ti imbaga ti amak maipanggep kadagiti Gentil, ken kasta met ti maipanggep iti balay ni Israel, a nasken a maidiligdanto iti kayo ti olibo, a nasken a matukkolto dagiti sangana ken nasken a maiwarasdanto iti amin a rabaw ti daga."
                },
                {
                    "number": 13,
                    "text": "Gapuna, imbagana a nasken a maiturongtayonto a sangsangkamaysa iti naikari a daga, iti pannakaipatungpal ti balikas ti Apo, a nasken a maiwarastayonto iti amin a rabaw ti daga."
                },
                {
                    "number": 14,
                    "text": "Ket kalpasanto ti nasken a pannakaiwaras ti balay ni Israel maurnongdanto manen a sangsangkamaysa; wenno, iti pakadagupanna, kalpasan ti panangawat dagiti Gentil iti pakabuklan ti ebanghelio, dagiti pudno a sanga ti kayo ti olibo, wenno dagiti natda iti balay ni Israel, nasken a maisilpo, wenno maammuandanto ti pudno a Mesias, ti Apo ken Mannubbotda."
                },
                {
                    "number": 15,
                    "text": "Ket kalpasan daytoy a wagas ti pagsasao a nangipadtuan ken nangibagaan ti amak kadagiti kakabsatko, ken kasta met dagiti adu pay a banag a diak isurat iti daytoy a libro; ta adun kadakuada ti naisuratko a maikanada kaniak iti sabali a librok."
                },
                {
                    "number": 16,
                    "text": "Ket amin dagitoy a banag, a nasaokon, naaramid bayat ti panagnaed ti amak iti tolda, iti tanap ti Lemuel."
                },
                {
                    "number": 17,
                    "text": "Ket napasamak kalpasanna a siak, ni Nephi, nangngegak ti amin a balikas ti amak, maipapan kadagiti banag a nakitana iti parmata, ken kasta met dagiti banag nga imbagana babaen ti bileg ti Espiritu Santo, ti bileg nga inawatna iti Anak ti Dios babaen ti pammati—ket ti Mesias ti Anak ti Dios a nasken nga umayto—siak, ni Nephi, tinarigagayak met a makita, ken mangngeg, ken maammuak dagitoy a banag, babaen ti bileg ti Espiritu Santo, a sagut ti Dios kadagiti sireregta a dumawat kenkuana, a kas iti nagkauna a panawen ken iti panawen a nasken nga agpakita kadagiti annak ti tattao."
                },
                {
                    "number": 18,
                    "text": "Ta isu met laeng idi kalman, ita, ken iti agnanayon; ket naisagana ti dana iti amin a tao manipud iti pannakabukel ti lubong, no pudno nga agbabawida ken umasidegda kenkuana."
                },
                {
                    "number": 19,
                    "text": "Ta isu a sireregta a mangsapul masarakannanto; ket maiparangto kadakuada dagiti misterio ti Dios, babaen ti bileg ti Espiritu Santo, kas kadagitoy a panawen kadagiti nagkauna a panawen, ken kas kadagiti nagkauna a panawen kadagiti masungad a panawen; gapuna, maysa nga awan patinggana a panagrikus ti turong ti Apo."
                },
                {
                    "number": 20,
                    "text": "Ngarud laglagipem, O tao, ta maidatagto dagiti amin nga aramidmo iti pangukoman."
                },
                {
                    "number": 21,
                    "text": "Gapuna, no pinilim ti nagaramid iti kinadangkes kadagiti aldaw a pannakasubokmo, maduktalankanto a narugit iti pangukoman ti Dios; ket saan a mabalin a makipagnaed iti Dios ti narugit a banag; gapuna, mapapanawkayonto iti agnanayon."
                },
                {
                    "number": 22,
                    "text": "Ket inikkannak iti turay ti Espiritu Santo a nasken nga ibagak dagitoy a banag, ket diak ida ipaidam."
                }
            ]
        },
        "/study/scriptures/bofm/1-ne/11": {
            "uri": "/study/scriptures/bofm/1-ne/11",
            "title": "1 Nephi 11",
            "data_type": "chapter",
            "chapter_name": "Kapitulo 11",
            "chapter_summary": [
                "Makita ni Nephi ti Espiritu ti Apo ken maipakita iti parmata ti kayo ti biag—Makitana ti ina ti Anak ti Dios ken maadalna ti pannakipulapol ti Dios—Makitana ti panamuniag, ti naespirituan a panagserbi, ken ti pannakailansa iti krus ti Kordero ti Dios—Makitana met ti akem ken naespirituan a panagserbi dagiti Sangapulo-ket-dua nga Apostol ti Kordero. Agarup 600–592 S.C."
            ],
            "verses": [
                {
                    "number": 1,
                    "text": "Ta napasamak a kalpasan ti panagtarigagayko a mangammo kadagiti banag a nakita ti amak, ken namati nga impakaammo kaniak ti Apo, bayat ti panagtugawko a mangutob a naimpusuan, intayabnak ti Espiritu ti Apo, wen, iti nalabes ti kinangatona a bantay, a diak pay idi nakitkita, ken diak pay idi naad-adakan."
                },
                {
                    "number": 2,
                    "text": "Ket kinuna ti Espiritu kaniak: Adtoy, ania ti tartarigagayam?"
                },
                {
                    "number": 3,
                    "text": "Ket kinunak: Tarigagayak a maimatangan dagiti banag a nakita ti amak."
                },
                {
                    "number": 4,
                    "text": "Ket kinuna ti Espiritu kaniak: Mamatika kadi a nakita ti amam ti kayo nga imbagana?"
                },
                {
                    "number": 5,
                    "text": "Ket kinunak: Wen, ammom a patiek amin dagiti balikas ti amak."
                },
                {
                    "number": 6,
                    "text": "Ket idi maibagak dagitoy a balikas, impukkaw ti Espiritu iti napigsa a timek, a kinunana: Hosanna iti Apo, ti kangatuan a Dios; ta isu ti Dios iti amin a daga, wen, kasta met ti amin. Ket bendisionanka, Nephi, gapu iti pammatim iti Anak ti kangatuan a Dios; gapuna, maimatangam dagiti banag a tartarigagayam."
                },
                {
                    "number": 7,
                    "text": "Ket adtoy a maited kenka ti banag a tanda, ta kalpasan ti pannakaimatangmo iti kayo a nagbunga iti rinamanan ti amam, maimatangam met ti tao a bumabbaba manipud iti langit, ket paneknekamto; ket ipaneknekmo kalpasan ti pannakapaneknekmo nga isu ti Anak ti Dios."
                },
                {
                    "number": 8,
                    "text": "Ket napasamak a kinuna ti Espiritu kaniak: Kitaem! Ket kimmitaak ken naimatangak ti kayo; ket kas iti kayo a nakita ti amak; ket nagsaway ti pintasna, wen, mangartap iti amin a kinapintas; ket ti kinapurawna artapanna ti kinapuraw ti naiparrais a niebe."
                },
                {
                    "number": 9,
                    "text": "Ket napasamak kalpasan ti pannakakitak iti kayo, a kinunak iti Espiritu: Pagyamanak ti panangipakitam kaniak iti kayo a kapatgan iti amin."
                },
                {
                    "number": 10,
                    "text": "Ket kinunana kaniak: Ania pay ti tarigagayam?"
                },
                {
                    "number": 11,
                    "text": "Ket kinunak kenkuana: Maammuak koma ti kaipapananna—ta nakisaoak kenkuana a kas makisasao iti tao; ta nadlawko a kalanglanga ti tao; nupay iti kasta, ammok nga isu ti Espiritu ti Apo; ket nakisao kaniak a kas iti pannakisao ti tao iti sabali."
                },
                {
                    "number": 12,
                    "text": "Ket napasamak a kinunana kaniak: Kitaem! Ket kimmitaak a kas iti ikikitak kenkuana, ket diak nakita; gapu ta nagpukawen iti imatangko."
                },
                {
                    "number": 13,
                    "text": "Ket napasamak a kimmitaak ket nakitak ti naindaklan a siudad ti Jerusalem, ken dagiti pay sabali a siudad. Ket naimatangak ti siudad ti Nazaret; ket iti siudad ti Nazaret naimatangak ti birhen, ket naipanurok ti kinalinis ken kinapudawna."
                },
                {
                    "number": 14,
                    "text": "Ket napasamak a nakitak ti panaglukat ti langit; ket bimmaba ti anghel ken nagtakder iti sangok; ket kinunana kaniak: Nephi, ania ti naimatangam?"
                },
                {
                    "number": 15,
                    "text": "Ket kinunak kenkuana: Maysa a birhen, a kapintasan ken kalinisan kadagiti amin a birhen."
                },
                {
                    "number": 16,
                    "text": "Ket kinunana kaniak: Ammom kadi ti pannakipulapol ti Dios?"
                },
                {
                    "number": 17,
                    "text": "Ket kinunak kenkuana: Ammok nga ay-ayatenna dagiti annakna; nupay kasta, diak ammo ti kaipapanan ti amin a banag."
                },
                {
                    "number": 18,
                    "text": "Ket kinunana kaniak: Adtoy, ti birhen a naimatangam ti ina ti Anak ti Dios, iti nainlasagan a kasasaad."
                },
                {
                    "number": 19,
                    "text": "Ket napasamak a naimatangak ti panangipanaw kenkuana ti Espiritu; ket kalpasan ti panangipanaw kenkuana ti Espiritu iti uneg ti sumagmamano a kanito, nagsao kaniak ti anghel, a kinunana: Kitaem!"
                },
                {
                    "number": 20,
                    "text": "Ket kimmitaak ket naimatangak manen ti birhen, a nagubba iti maladaga."
                },
                {
                    "number": 21,
                    "text": "Ket kinuna ti anghel kaniak: Adtoy ti Kordero ti Dios, wen, a kas Anak ti Agnanayon nga Ama! Ammomon ti kaipapanan ti kayo a nakita ti amam?"
                },
                {
                    "number": 22,
                    "text": "Ket insungbatko kenkuana, a kinunak: Wen, isu ti ayat ti Dios, a nangyagsep iti bagina kadagiti puso dagiti annak ti tao; gapuna, isu ti kangrunaan a matarigagayan iti amin a banag."
                },
                {
                    "number": 23,
                    "text": "Ket nagsao kaniak, a kinunana: Wen, ken isu ti kangrunaan a makaparag-o iti kaunggan."
                },
                {
                    "number": 24,
                    "text": "Ket kalpasan ti panangibagana kadagitoy a balikas, kinunana kaniak: Kitaem! Ket kimmitaak, ket naimatangak ti Anak ti Dios nga agturong iti yan dagiti annak ti tao; ket nakitak ti adu a nagparintumeng a nagdaydayaw kenkuana."
                },
                {
                    "number": 25,
                    "text": "Ket napasamak a naawatak a ti landok a pagkaptan, a nakita ti amak, ti balikas ti Dios, a nangitunda iti ubbog ti nabiag a dandanum, wenno iti kayo ti biag; nga ibagian dagitoy a danum ti ayat ti Dios; ken kasta met a naawatak a ti kayo ti biag ti mangibagi iti ayat ti Dios."
                },
                {
                    "number": 26,
                    "text": "Ket kinuna manen kaniak ti anghel: Kitaem ken imutektekam ti pannakipulapol ti Dios!"
                },
                {
                    "number": 27,
                    "text": "Ket kinitak ken naimatangak ti Mannubbot iti lubong, a nasao ti amak; ket naimatangak met ti propeta a mangisagana iti dana iti sangona. Ket inasitgan ti Kordero ti Dios ket binuniaganna; ket kalpasan ti pannakabuniagna, naimatangak ti panaglukat ti langit, ket bimmaba ti Espiritu Santo manipud iti langit ket napan kenkuana a kalanglanga ti kalapati."
                },
                {
                    "number": 28,
                    "text": "Ket naimatangak a napan nangibabaet kadagiti tao, iti bileg ken naindaklan a dayag; ket nagtitipon dagiti ummong a dumngeg kenkuana; ket naimatangak a pinaadayoda kadakuada."
                },
                {
                    "number": 29,
                    "text": "Ket naimatangak met dagiti sabali a sangapulo-ket-dua a simmurot kenkuana. Ket napasamak nga inyadayo ida ti Espiritu manipud iti sangok, ket diak idan nakita."
                },
                {
                    "number": 30,
                    "text": "Ket napasamak a nagsao manen ti anghel kaniak, a kinunana: Kitaem! Ket kimmitaak, ket naimatangak ti panaglukat manen ti langit, ket nakitak ti pannakipulapol dagiti anghel kadagiti annak ti tao; ket imbabaetda ida."
                },
                {
                    "number": 31,
                    "text": "Ket nagsao manen kaniak, a kinunana: Kitaem! Ket kimmitaak, ket naimatangak ti Kordero ti Dios nga immasideg kadagiti annak dagiti tao. Ket naimatangak ti ummong dagiti tao a masaksakit, ken agsagsagaba iti nadumaduma a kita ti sakit, a linukonan ti sairo ken dagiti narugit nga espiritu; ket nagsao ken impakita ti anghel kaniak amin dagitoy a banag. Ket naagasanda babaen ti bileg ti Kordero ti Dios; ket napapanaw dagiti sairo ken narugit nga espiritu."
                },
                {
                    "number": 32,
                    "text": "Ket napasamak a nagsao manen ti anghel kaniak, a kinunana: Kitaem! Ket kimmitaak ket naimatangak ti Kordero ti Dios, nga innala dagiti tao; wen, nakedngan iti lubong ti Anak ti agnanayon a Dios; ket nakita ken paneknekak."
                },
                {
                    "number": 33,
                    "text": "Ket siak, ni Nephi, nakitak ti pannakaingatona iti krus ken napapatay gapu kadagiti basol ti lubong."
                },
                {
                    "number": 34,
                    "text": "Ket kalpasan ti pannakapapatayna nakitak dagiti ummong iti daga, a naguummong a sangsangkamaysa a mangbusor kadagiti apostol ti Kordero; ta isuda dagiti sangapulo-ket-dua a tinudingan ti anghel ti Apo."
                },
                {
                    "number": 35,
                    "text": "Ket naguummong dagiti ummong iti daga; ket naimatangak nga addada iti dakkel ken nalawa a pasdek, a kas iti pasdek a nakita ti amak. Ket nagsao manen ti anghel ti Apo kaniak, a kinunana: Adtoy ti lubong ken ti naikudi a pagsiriban; wen, adtoy nagkaykaysa ti balay ti Israel a mangbusor kadagiti sangapulo-ket-dua nga apostol ti Kordero."
                },
                {
                    "number": 36,
                    "text": "Ket napasamak a nakita ken ipaneknekko a ti dakkel ken nalawa a pasdek ti pagtangsit ti lubong; ket naduprak, ket nakaro unay dayta a pannakaduprak. Ket nagsao manen ti anghel ti Apo kaniak, a kinunana: Kastanto ti pannakadadael ti amin a pagilian, kakabsat, pagsasao, ken tattao a mangbusor kadagiti sangapulo-ket-dua nga apostol ti Kordero."
                }
            ]
        },
        "/study/scriptures/bofm/1-ne/12": {
            "uri": "/study/scriptures/bofm/1-ne/12",
            "title": "1 Nephi 12",
            "data_type": "chapter",
            "chapter_name": "Kapitulo 12",
            "chapter_summary": [
                "Makita ni Nephi iti parmata ti naikari a daga; ti kinalinteg, panagbasol, ken ti pannakaabak dagiti agindeg; ti idadateng kadakuada ti Kordero ti Dios; no kasano nga ukomen dagiti Sangapulo-ket-dua a Disipulo ken dagiti Sangapulo-ket-dua nga Apostol ti Israel; ken ti makarimon ken narugit a kasasaad dagiti mapukpukawan iti pammati. Agarup 600–592 S.C."
            ],
            "verses": [
                {
                    "number": 1,
                    "text": "Ket napasamak a kinuna ti anghel kaniak: Kitaem, ken imatangam ti bukelmo, ken kasta met ti bukel dagiti kakabsatmo. Ket kimmita ken naimatangak ti naikari a daga; ket naimatangak dagiti ummong ti tattao, wen, a kas iti kaadu ti anay iti baybay."
                },
                {
                    "number": 2,
                    "text": "Ket napasamak a naimatangak ti panagtitipon dagiti ummong a makiranget, iti tunggal maysa; ket naimatangak dagiti gubat, ken dagiti sayangguseng ti gubgubat, ken dagiti nakaro a panagdangran iti espada kadagiti tao."
                },
                {
                    "number": 3,
                    "text": "Ket napasamak a naimatangak ti adu a kaputotan a limmabas, babaen ti wagas dagiti gubat ken panagsusupanget iti daga; ket naimatangak ti adu a siudad, wen, uray pay diak nabilang ida."
                },
                {
                    "number": 4,
                    "text": "Ket napasamak a nakakitaak iti nangisit nga angep a nayabungot iti naikari a daga; ken nakitak dagiti kimat, ken nangngegko dagiti gurruod, ken dagiti ginggined, ken amin a kita ti makariribuk nga arimbangaw; ken nakitak ti daga ken dagiti bato, a nagrengngat; ken nakitak dagiti bantay a nagiddagidday; ken nakitak dagiti kapatagan ti daga, a nawarawara; ken nakitak ti adu a siudad a limned; ken adu ti nakitak a napuoran; ken adu ti nakitak a natuang iti daga, gapu iti nasao a ginggined."
                },
                {
                    "number": 5,
                    "text": "Ket napasamak kalpasan ti pannakakitak kadagitoy a banag, a nakitak ti sengngaaw ti sipnget, a nagpukaw iti rabaw ti daga; ket adtoy, nakitak dagiti ummong a di natuang gapu iti naindaklan ken nakabutbuteng a panangukom ti Apo."
                },
                {
                    "number": 6,
                    "text": "Ket nakitak ti panaglukat ti langit, ken ti ibababa ti Kordero ti Dios manipud iti langit; ket bimmaba ken impakitana ti bagina kadakuada."
                },
                {
                    "number": 7,
                    "text": "Ken nakitak met ken paneknekak a bimmaba ti Espiritu Santo kadagiti sabali a sangapulo-ket-dua; ket inordenan ida ti Dios, ken napilida."
                },
                {
                    "number": 8,
                    "text": "Ket nagsao ti anghel kaniak, a kinunana: Adtoy dagiti sangapulo-ket-dua a disipulo ti Kordero, a napili nga agserbi iti bukelmo."
                },
                {
                    "number": 9,
                    "text": "Ket kinunana kaniak: Malagipmo kadi dagiti sangapulo-ket-dua nga apostol ti Kordero? Adtoy isudanto ti mangukom kadagiti sangapulo-ket-dua a tribu ti Israel; gapuna, isudanto ti mangukom kadagiti sangapulo-ket-dua a ministro ti bukelmo; ta sika ti balay ti Israel."
                },
                {
                    "number": 10,
                    "text": "Ket dagitoy sangapulo-ket-dua a ministro ti mangukom iti bukelmo. Ket, adtoy, nalintegdanto iti agnanayon; ta natarnawto ti pagan-anayda iti darana gapu iti pammatida iti Kordero ti Dios."
                },
                {
                    "number": 11,
                    "text": "Ket kinuna ti anghel kaniak: Kitaem! Ket kimmitaak, ket naimatangak ti tallo a kaputotan a pimmusay a sililinteg ket puraw ti pagan-anayda a kas iti Kordero ti Dios. Ket kinuna ti anghel kaniak: Naaramid a puraw dagitoy iti dara ti Kordero, gapu iti pammatida kenkuana."
                },
                {
                    "number": 12,
                    "text": "Ket siak, ni Nephi, nakakita met iti adu kadagiti maikapat a kaputotan a pimmusay a sililinteg."
                },
                {
                    "number": 13,
                    "text": "Ket napasamak a nakitak ti panaguummong dagiti ummong iti daga."
                },
                {
                    "number": 14,
                    "text": "Ket kinuna ti anghel kaniak: Adtoy ti bukelmo, ken ti bukel dagiti kakabsatmo."
                },
                {
                    "number": 15,
                    "text": "Ket napasamak a kimmitaak ken naimatangak dagiti tao ti bukelko a nagkaykaysa iti ummong a maibusor iti bukel dagiti kakabsatko; ket nagkaykaysada a makiranget."
                },
                {
                    "number": 16,
                    "text": "Ket nagsao ti anghel kaniak, a kinunana: Adtoy ti ubbog ti narugit a danum a nakita ti amam; wen, a kas iti karayan nga imbagana; ket ti tukotna ti tukot ti impierno."
                },
                {
                    "number": 17,
                    "text": "Ket ti nangisit nga angep dagiti pannulisog ti sairo, a mangbulsek kadagiti matana, ken mangpatangken kadagiti puso dagiti annak ti tattao, ket iturongda ida kadagiti nalawa a kalsada, tapno maungaw ket mapukawda."
                },
                {
                    "number": 18,
                    "text": "Ket ti dakkel ken nalawa a pasdek, a nakita ti amam, ti awan kaes-eskanna nga arapaap ken pagtangtangsit dagiti annak ti tattao. Ket pinagsisina ida ti dakkel ken nakaam-amak a dan-aw; wen, a kas iti balikas ti linteg ti Agnanayon a Dios, ken ti Mesias a Kordero ti Dios, a nangtedan ti Espiritu Santo iti pammaneknek, manipud iti punganay ti lubong agingga itoy a panawen, ken manipud itoy a panawen nga agtultuloy nga awan patinggana."
                },
                {
                    "number": 19,
                    "text": "Ket bayat ti panangisao ti anghel kadagitoy a balikas, naimatangan ken nakitak a nakisinnupanget ti bukel dagiti kakabsatko iti bukelko, kas maibatay iti balikas ti anghel; ket gapu iti tangig ti bukelko, ken dagiti pannulisog ti sairo, naimatangak ti panangparmek ti bukel dagiti kakabsatko dagiti tao ti bukelko."
                },
                {
                    "number": 20,
                    "text": "Ket napasamak a naimatangak, ken nakitak dagiti tao ti bukel dagiti kakabsatko a nangparmek iti bukelko; ket immadu ti ummongda iti daga."
                },
                {
                    "number": 21,
                    "text": "Ket nakitak a sangsangkamaysada a naguummong; ket nakitak dagiti gubat ken dagiti sayangguseng iti gubgubatda; ket nakitak ti adu a kaputotan a pimmusay kadagiti gubat ken sayangguseng ti gubgubat."
                },
                {
                    "number": 22,
                    "text": "Ket kinuna ti anghel kaniak: Adtoy mapukawandanto iti pammati."
                },
                {
                    "number": 23,
                    "text": "Ket napasamak a naimatangak, kalpasan ti pannakapukpukaw ti pammatida nagbalinda a nangisit, ken makarimon, ken narugit a tattao, napeklan a sadut ken amin a kita ti makarimon nga aramid."
                }
            ]
        },
        "/study/scriptures/bofm/1-ne/13": {
            "uri": "/study/scriptures/bofm/1-ne/13",
            "title": "1 Nephi 13",
            "data_type": "chapter",
            "chapter_name": "Kapitulo 13",
            "chapter_summary": [
                "Makita ni Nephi iti parmata a mabangon ti simbaan ti sairo kadagiti Gentil, ti pannakatakuat ken pannakadappat ti America, ti pannakapukaw ti adu a nalawag ken napateg a paset ti Biblia, ti naimbanagan a kasasaad ti ikakalilis ti Gentil, ti idadateng ti nasantuan a kasuratan iti ud-udina nga aldaw, ken ti pannakabangon ti Zion. Agarup 600–592 S.C."
            ],
            "verses": [
                {
                    "number": 1,
                    "text": "Ket napasamak a nagsao ti anghel kaniak, a kinunana: Kitaem! Ket kimmitaak ken naimatangak dagiti adu a pagilian ken pagarian."
                },
                {
                    "number": 2,
                    "text": "Ket kinuna ti anghel kaniak: Ania ti naimatangam? Ket kinunak: Naimatangak ti adu a pagilian ken pagarian."
                },
                {
                    "number": 3,
                    "text": "Ket kinunana kaniak: Dagitoy ti pagilian ken pagarian dagiti Gentil."
                },
                {
                    "number": 4,
                    "text": "Ket napasamak a nakitak ti pannakabukel ti nabileg a simbaan kadagiti pagilian dagiti Gentil."
                },
                {
                    "number": 5,
                    "text": "Ket kinuna ti anghel kaniak: Adtoy ti pannakabukel ti simbaan a kakaruan a makarimon ngem iti amin a sabsabali a simbaan, a nangpapatay kadagiti santo ti Dios, wen, ken nangparparigat kadakuada ken nangpungo kadakuada, ken insangolda ida iti sangol a landok, ken pinagbalinda ida a balud."
                },
                {
                    "number": 6,
                    "text": "Ket napasamak a naimatangak daytoy nabileg ken makarimon a simbaan; ket nakitak ti sairo a nangbangon itoy."
                },
                {
                    "number": 7,
                    "text": "Ken nakakitaak met iti balitok, ken pirak, ken seda, ken natingra a nalabaga, ken napulido ti pannakaabelna a lino, ken amin a kita ti napapateg a lupot; ken nakitak ti adu a balangkantis."
                },
                {
                    "number": 8,
                    "text": "Ket nagsao ti anghel kaniak, a kinunana: Adtoy ti balitok, ken ti pirak, ken dagiti seda, ken dagiti natingra a nalabaga, ken ti napulido ti pannakaabelna a lino, ken ti napateg a lupot, ken dagiti balangkantis, ti tarigagay daytoy nabileg ken makarimon a simbaan."
                },
                {
                    "number": 9,
                    "text": "Ken kasta met a dinadaelda dagiti santo ti Dios gapu iti dayaw iti lubong, ken pinagbalinda ida a balud."
                },
                {
                    "number": 10,
                    "text": "Ket napasamak a kimmitaak ken naimatangak ti adu a danum; ket biningayda dagiti Gentil iti bukel dagiti kakabsatko."
                },
                {
                    "number": 11,
                    "text": "Ket napasamak a kinuna ti anghel kaniak: Adtoy kinapungtot ti Dios ti bukel dagiti kakabsatmo."
                },
                {
                    "number": 12,
                    "text": "Ket kimmitaak ket naimatangak ti tao kadagiti Gentil, a naisina iti bukel dagiti kakabsatko iti adu a danum; ket naimatangak ti Espiritu ti Dios, a bimmaba ken timmulong iti tao; ket napan iti adu a danum, a kas iti bukel dagiti kakabsatko, nga adda iti naikari a daga."
                },
                {
                    "number": 13,
                    "text": "Ket napasamak a naimatangak ti Espiritu ti Dios, a timmulong kadagiti sabsabali a Gentil; ket rimmuarda iti pagbaludan, kadagiti adu a danum."
                },
                {
                    "number": 14,
                    "text": "Ket napasamak a naimatangak ti adu nga ummong dagiti Gentil iti naikari a daga; ket naimatangak ti pungtot ti Dios, iti bukel dagiti kakabsatko; ket naiwaraswarasda kadagiti Gentil ken nasaplitda."
                },
                {
                    "number": 15,
                    "text": "Ket naimatangak ti Espiritu ti Apo, nga adda kadagiti Gentil, ket rimmang-ayda ken nagun-odda ti daga a tawidda; ket naimatangak a purawda, ken naipanurok ti linis ken pintasda, a kas kadagiti taok sakbay ti pannakapapatayda."
                },
                {
                    "number": 16,
                    "text": "Ket napasamak a siak, ni Nephi, naimatangak a nagpakumbaba iti Apo dagiti Gentil a nawayawayaan iti pannakabalud; ket naipaay kadakuada ti bileg ti Apo."
                },
                {
                    "number": 17,
                    "text": "Ket naimatangak a naguummong kadagiti danum, ken iti pay daga, dagiti nagtaudanda a Gentil, tapno makiranget kadakuada."
                },
                {
                    "number": 18,
                    "text": "Ket naimatangak nga adda kadakuada ti bileg ti Dios, ken kasta met a naipaay ti pungtot ti Dios kadagiti nagkaykaysa a makiranget kadakuada."
                },
                {
                    "number": 19,
                    "text": "Ket siak, ni Nephi, naimatangak nga inlisi ti bileg ti Dios dagiti Gentil a nawayawayaan iti pannakabalud kadagiti ima ti amin a sabsabali a pagilian."
                },
                {
                    "number": 20,
                    "text": "Ket napasamak a siak, ni Nephi, naimatangak a rimmang-ayda iti daga; ket naimatangak ti libro, nga iggem ti sumagmamano kadakuada."
                },
                {
                    "number": 21,
                    "text": "Ket kinuna ti anghel kaniak: Ammom kadi ti kaipapanan ti libro?"
                },
                {
                    "number": 22,
                    "text": "Ket kinunak kenkuana: Diak ammo."
                },
                {
                    "number": 23,
                    "text": "Ket kinunana: Adtoy nagtaud iti ngiwat ti maysa a Hudio. Ket siak, ni Nephi, naimatangak; ket kinunana kaniak: Ti libro nga imatmatangam ti kasuratan dagiti Hudio, a naglaon iti katulagan ti Apo, nga inaramidna iti balay ti Israel; ken naglaon pay iti adu a padto dagiti nasantuan a propeta; ken kasuratan daytoy a kas kadagiti naikitikit kadagiti pinanid a gambang, nupay saan unay nga adu; nupay kasta, naglaonda iti katulagan ti Apo, nga inaramidna iti balay ti Israel; gapuna, dakkel ti kaipapananda kadagiti Gentil."
                },
                {
                    "number": 24,
                    "text": "Ket kinuna ti anghel ti Apo kaniak: Naammuamon a nagtaud ti libro iti ngiwat ti maysa a Hudio; ket no nagtaud iti ngiwat ti maysa a Hudio linaonna ti pakabuklan ti ebanghelio ti Apo, a pinaneknekan dagiti sangapulo-ket-dua nga apostol; pinaneknekanda ti maipanggep iti kinapudno nga adda iti Kordero ti Dios."
                },
                {
                    "number": 25,
                    "text": "Gapuna, mayakarto dagitoy a banag a nadalus kadagiti Gentil manipud kadagiti Hudio, kas maibatay iti kinapudno nga adda iti Dios."
                },
                {
                    "number": 26,
                    "text": "Ket kalpasan ti panangyakar dagiti sangapulo-ket-dua nga apostol ti Kordero, kadagiti Gentil manipud kadagiti Hudio, nakitada ti pannakabukel ti nabileg ken makarimon a simbaan, a kakaruan a makarimon iti amin a sabsabali a simbaan; ta adtoy, adu ti inikkatda a nalawag ken napateg a paset ti ebanghelio ti Kordero; ken adu pay ti inikkatda a katulagan ti Apo."
                },
                {
                    "number": 27,
                    "text": "Ket inaramidda amin dagitoy a pangballikog iti umno a wagas ti Apo, tapno bulsekenda dagiti mata ken patangkenenda dagiti puso dagiti annak ti tattao."
                },
                {
                    "number": 28,
                    "text": "Gapuna, makitayo a kalpasan a nakadanon ti libro kadagiti ima ti nabileg ken makarimon a simbaan, nga adu ti nalawag ken napateg a bambanag a naikkat iti libro, nga isu ti libro ti Kordero ti Dios."
                },
                {
                    "number": 29,
                    "text": "Ket nagallaallatiw kadagiti amin a pagilian dagiti Gentil kalpasan ti pannakaikkat dagiti nalawag ken napateg a bambanag; ket kalpasan ti panagallaallatiwna kadagiti amin a pagilian dagiti Gentil, wen, uray pay iti ballasiw ti adu a danum a nakitayo kadagiti Gentil a nawayawayaan iti pannakaibalud, nakitayo—gapu kadagiti adu a nalawag ken napateg a bambanag a naikkat iti libro, a nalawag a maawatan dagiti annak ti tattao, a kas iti kinalawag nga adda iti Kordero ti Dios—gapu kadagitoy a banag a naikkat iti ebanghelio ti Kordero, nalabes ti kaadu ti naitublak, wen, iti kasta addaan iti naindaklan a bileg ni Satanas a mangrimbaw kadakuada."
                },
                {
                    "number": 30,
                    "text": "Nupay kasta, maawatanyo koma a dagiti Gentil a nawayawayaan iti pannakaibalud, ken naitan-ok babaen iti bileg ti Dios kadagiti amin a sabsabali a pagilian, iti rabaw ti daga a napili kadagiti amin a sabsabali a daga, nga isu ti daga nga intulag ti Apo a Dios iti amam a nasken a matagikua dagiti bukelna a daga a tawidenda; gapuna, makitayo a saan nga ipalubos ti Apo a Dios a dadaelen dagiti Gentil ti singensinged dagiti bukelmo, a maibilang kadagiti kakabsatmo."
                },
                {
                    "number": 31,
                    "text": "Ken dina met ipalubos a dadaelen dagiti Gentil ti bukel dagiti kakabsatmo."
                },
                {
                    "number": 32,
                    "text": "Ken di met ipalubos ti Apo a Dios nga agnanayon nga agtalinaed dagiti Gentil iti nakaam-amak a kasasaad ti kinabulsek, nga ammoyo a yanda, gapu iti nalawag ken dagiti kapatgan a paset ti ebanghelio ti Kordero nga inlemmeng dayta makarimon a simbaan, a nakitayo ti pannakabukelna."
                },
                {
                    "number": 33,
                    "text": "Gapuna, kinuna ti Kordero ti Dios: Kaasiakto dagiti Gentil, iti isasarungkar dagiti natda iti balay ti Israel iti naindaklan a panangukom."
                },
                {
                    "number": 34,
                    "text": "Ket napasamak a nagsao kaniak ti anghel ti Apo, a kinunana: Adtoy, kinuna ti Kordero ti Dios, kalpasan ti isasarungkarko kadagiti natda iti balay ti Israel—ket bukel ti amam daytoy kunak a natda—gapuna, kalpasan ti isasarungkarko kadakuada iti panangukom, ken ti panangsaplit kadakuada dagiti Gentil, ken pannakaitublak ti adu a Gentil, gapu iti kalawagan ken kapatgan a paset ti ebanghelio ti Kordero nga inlemmeng dayta makarimon a simbaan, nga ina dagiti balangkantis, kinuna ti Kordero—kaasiakto dagiti Gentil iti dayta nga aldaw, kasta met nga itdekto kadakuada, iti bukodko a bileg, ti kaaduanna nga ebangheliok, a nalawag ken napategto, kinuna ti Kordero."
                },
                {
                    "number": 35,
                    "text": "Ta, adtoy, kinuna ti Kordero: Agpakitaakto kadagiti bukelmo, ta isuratdanto ti adu a banag nga ipaayko kadakuada, a nalawag ken napateg; ket kalpasan ti pannakadadael dagiti bukelmo ken mapukawanda iti pammati, kasta met ti bukel dagiti kakabsatmo, adtoy, mailemmengto dagitoy a banag, a mapagtengto kadagiti Gentil, babaen ti sagut ken bileg ti Kordero."
                },
                {
                    "number": 36,
                    "text": "Ket maisuratto kadakuada ti ebangheliok, kinuna ti Kordero, ken ti sarikedked ken pakaisalakanak."
                },
                {
                    "number": 37,
                    "text": "Ket nagasat dagiti agpanggep a mangtunton iti Zionko iti dayta nga aldaw, ta maitedto kadakuada ti sagut ken bileg ti Espiritu Santo; ket maitag-aydanto iti ud-udina nga aldaw no makaibturda agingga iti panungpalan, ket maisalakandanto iti awan inggana a pagarian ti Kordero; ket asino man a mangiwaragawag iti kappia, wen, damdamag iti naindaklan a rag-o, anian a nagpintasdanto kadagiti bantay."
                },
                {
                    "number": 38,
                    "text": "Ket napasamak a naimatangak dagiti natda iti bukel dagiti kakabsatko, kasta met ti libro ti Kordero ti Dios, a nagtaud iti ngiwat ti Hudio, a nagtaud kadagiti Gentil kadagiti natda iti bukel dagiti kakabsatko."
                },
                {
                    "number": 39,
                    "text": "Ket kalpasan ti panaglabasda kadakuada naimatangak dagiti sabali a libro, a napataud babaen ti bileg ti Kordero, kadakuada manipud kadagiti Gentil, iti panangallukoy dagiti Gentil ken dagiti natda iti bukel dagiti kakabsatko, kasta met dagiti Hudio a naiwaraswaras iti amin a rabaw ti daga, a pudno dagiti sinurat dagiti propeta ken dagiti sangapulo-ket-dua nga apostol."
                },
                {
                    "number": 40,
                    "text": "Ket nagsao ti anghel kaniak, a kinunana: Dagitoy maudi a kasuratan, a nakitam kadagiti Gentil, ti mangpatibkerto iti kinapudno ti immuna, nga isu dagiti sangapulo-ket-dua nga apostol ti Kordero, ket ipakaammodanto dagiti nadalus ken napateg a banag a naala kadakuada; ken maipakaammonto kadagiti amin a kakabsat, pagsasao, ken tattao, a ti Kordero ti Dios ti Anak ti Agnanayon nga Ama, ken ti Mangisalakan iti lubong; a nasken nga umasideg amin kenkuana dagiti tao, wenno saandanto a maisalakan."
                },
                {
                    "number": 41,
                    "text": "Ket nasken nga umasidegda kas mayannatup kadagiti balikas nga agtaud iti ngiwat ti Kordero; ket maammuanto kadagiti kasuratan dagiti bukelmo dagiti balikas ti Kordero, kasta met kadagiti kasuratan dagiti sangapulo-ket-dua nga apostol ti Kordero; gapuna a mapagkaykaysadanto; ta adda maymaysa a Dios ken maymaysa a Pastor iti intero a daga."
                },
                {
                    "number": 42,
                    "text": "Ket dumtengto ti panawen nga agpakita kadagiti amin a pagilian, nga agpadpada kadagiti Hudio ken kadagiti Gentil; ket kalpasan ti panagpakitana kadagiti Hudio ken kadagiti Gentil, agpakitanto met kadagiti Gentil ken kadagiti Hudio, ket umunanto dagiti naudi, ket maudinto dagiti umuna."
                }
            ]
        },
        "/study/scriptures/bofm/1-ne/14": {
            "uri": "/study/scriptures/bofm/1-ne/14",
            "title": "1 Nephi 14",
            "data_type": "chapter",
            "chapter_name": "Kapitulo 14",
            "chapter_summary": [
                "Ibaga ti anghel ken ni Nephi dagiti parabur ken lunod a maipaay kadagiti Gentil—Dudua ti simbaan: ti Simbaan ti Kordero ti Dios ken ti simbaan ti sairo—Papatayento ti nabileg ken makarimon a simbaan dagiti Santo ti Dios iti amin a pagilian—Isuratto ni Apostol Juan ti maipanggep iti panungpalan ti lubong. Agarup 600–592 S.C."
            ],
            "verses": [
                {
                    "number": 1,
                    "text": "Ket mapasamakto, a no imdenganto dagiti Gentil ti Kordero ti Dios iti dayta aldaw a panagpakitananto kadakuada iti balikas, kasta met iti bileg, iti tunggal aramid, ken ti pannakaipanaw dagiti lappedda—"
                },
                {
                    "number": 2,
                    "text": "Ket no dida patangkenen dagiti pusoda a maibusor iti Kordero ti Dios, maibilangdanto kadagiti bukel ti amam; wen, maibilangdanto kadagiti adda iti balay ti Israel; ket nagasatdanto a tattao iti naikari a daga iti agnanayon; ket saandanton a maibalud; ket saanton a malaokan ti balay ti Israel."
                },
                {
                    "number": 3,
                    "text": "Ket dayta nabileg nga abut, a kinali nga agpaay kadakuada ti nabileg ken makarimon a simbaan, a binangon ti sairo ken dagiti annakna, tapno maiturongna iti impierno dagiti kararua dagiti tao—wen, dayta nabileg nga abut a nakali a pakadadaelan dagiti tao mapunnonto kadagiti nangkali, nga agbalin a pakadadaelanda, kinuna ti Kordero ti Dios; saan a pakadadaelan ti kararua, no di ketdi maipuruak iti dayta nga impierno nga awan ti patinggana."
                },
                {
                    "number": 4,
                    "text": "Ta adtoy, maibatay daytoy iti pammalud ti sairo, ken maibatay pay iti linteg ti Dios, kadagiti agaramid iti kinadangkes ken makarimon kenkuana."
                },
                {
                    "number": 5,
                    "text": "Ket napasamak a nagsao ti anghel kaniak, ni Nephi, a kinunana: Maimatangam a no agbabawi dagiti Gentil nasayaatto kadakuada; ken maammuam met ti maipanggep kadagiti tulag ti Apo iti balay ti Israel; ken mangngegmo met a mapukaw dagiti saan nga agbabawi."
                },
                {
                    "number": 6,
                    "text": "Ngarud, kaasinto pay dagiti Gentil no agpaysonto a patangkenenda dagiti pusoda a maibusor iti Kordero ti Dios."
                },
                {
                    "number": 7,
                    "text": "Ta umayto ti panawen, kinuna ti Kordero ti Dios, nga agaramidakto iti naindaklan ken nakaskasdaaw kadagiti annak ti tattao; aramid a mataginayonto, iti agsumbangir—uray pay iti pananggutugot kadakuada iti kappia ken agnanayon a biag, wenno iti pannakayawatda iti pagbaludan iti kinatangken ti pusoda ken ti pannakabulsek ti panunotda, kasta met iti pakadadaelan, nga agpada a naindagaan ken naespirituan, a maibatay iti pammalud ti sairo, a nasaokon."
                },
                {
                    "number": 8,
                    "text": "Ket napasamak a kalpasan ti panangibaga ti anghel kadagitoy a balikas, kinunana kaniak: Malagipmo kadi dagiti tulag ti Ama iti balay ti Israel? Kinunak kenkuana, Wen."
                },
                {
                    "number": 9,
                    "text": "Ket napasamak a kinunana kaniak: Kitaem, ket imatangam dayta nabileg ken makarimon a simbaan, nga ina dagiti makarimon nga aramid, a binangon ti sairo."
                },
                {
                    "number": 10,
                    "text": "Ket kinunana kaniak: Adtoy, dua laeng ti nabati a simbaan: maysa ti simbaan ti Kordero ti Dios, ket ti simbaan ti sairo ti sabali; gapuna, asino man a di kameng iti simbaan ti Kordero ti Dios kameng dayta nabileg a simbaan, nga ina dagiti makarimon nga aramid; ket isu ti manangabig iti amin a daga."
                },
                {
                    "number": 11,
                    "text": "Ket napasamak a kimmitaak ket naimatangak ti manangabig iti amin a daga, ket nagtugaw iti dandanum; ket nagturay iti amin a dagdaga, iti amin a pagilian, kakabsat, pagsasao, ken tattao."
                },
                {
                    "number": 12,
                    "text": "Ket napasamak a naimatangak ti simbaan ti Kordero ti Dios, ket bassit ti kamengna, gapu iti kinadangkes ken makarimon nga aramid ti manangabig a nagtugaw iti dandanum; nupay kasta, naimatangak a ti simbaan ti Kordero, a sasanto ti Dios, addada met iti amin a dagdaga; ket bassit ti masakupanda iti amin a dagdaga, gapu iti kinadangkes ti nabileg a manangabig a nakitak."
                },
                {
                    "number": 13,
                    "text": "Ket napasamak a naimatangak nga inummong ti nabileg nga ina dagiti makarimon nga aramid ti ummong iti amin a dagdaga, iti amin a pagilian dagiti Gentil, a makiranget iti Kordero ti Dios."
                },
                {
                    "number": 14,
                    "text": "Ket napasamak a siak, ni Nephi, naimatangak ti bileg ti Kordero ti Dios, a bimmaba kadagiti santo ti simbaan ti Kordero, ken kadagiti natulagan a tao ti Apo, a naiwaraswaras iti amin a dagdaga; ket igamda ti kinalinteg ken addaanda iti nadayag a bileg ti Dios."
                },
                {
                    "number": 15,
                    "text": "Ket napasamak a naimatangak a naiparukpok ti pungtot ti Dios iti dayta nabileg ken makarimon a simbaan, iti kasta adda gubgubat ken sayangguseng ti gubgubat kadagiti amin a pagilian ken kakabsat iti daga."
                },
                {
                    "number": 16,
                    "text": "Ket iti panangrugi ti gubgubat ken sayangguseng ti gubgubat kadagiti amin a pagilian nga adda iti babaen ti ina dagiti makarimon nga aramid, nagsao ti anghel kaniak, a kinunana: Adtoy, agpaay ti pungtot ti Dios iti ina dagiti manangabig; ket adtoy, makitam amin dagitoy a banag—"
                },
                {
                    "number": 17,
                    "text": "Ket inton dumteng ti panawen a maiparukpok ti pungtot ti Dios iti ina dagiti manangabig, nga isu ti nabileg ken makarimon a simbaan iti amin a dagdaga, a binangon ti sairo, ket, iti dayta nga aldaw, marugian ti aramid ti Ama, iti pannakaisagana ti wagas iti pannakatungpal dagiti tulagna, nga inaramidna kadagiti taona iti balay ti Israel."
                },
                {
                    "number": 18,
                    "text": "Ket napasamak a nagsao ti anghel kaniak, a kinunana: Kitaem!"
                },
                {
                    "number": 19,
                    "text": "Ket kimmitaak ket naimatangak ti tao, ket nagkawes iti puraw a roba."
                },
                {
                    "number": 20,
                    "text": "Ket kinuna ti anghel kaniak: Adtoy ti maysa kadagiti sangapulo-ket-dua nga apostol ti Kordero."
                },
                {
                    "number": 21,
                    "text": "Adtoy, makita ken isuratnanto ti natda kadagitoy a banag; wen, ken adunto pay a bambanag."
                },
                {
                    "number": 22,
                    "text": "Ken isuratnanto pay ti maipanggep iti panungpalan ti lubong."
                },
                {
                    "number": 23,
                    "text": "Gapuna, nalinteg ken pudno dagiti banag nga isuratnanto; ket adtoy maisuratda iti libro a maimatangam nga agtaud iti ngiwat ti Hudio; ket iti kanito nga agtaudda iti ngiwat ti Hudio, wenno, iti kanito nga agtaud ti libro iti ngiwat ti Hudio, nadalus ken natarnaw dagiti banag a maisurat, ken kapatgan ken nalaka a maawatan ti amin a tao."
                },
                {
                    "number": 24,
                    "text": "Ken adtoy, adu a banag dagiti banag nga isuratto daytoy nga apostol ti Kordero a nakitamon; ket adtoy, makitamto dagiti natda."
                },
                {
                    "number": 25,
                    "text": "Ngem dimonto isurat dagiti makitam kalpasanna; ta naordenanen ti Apo a Dios ti apostol ti Kordero ti Dios a mangisuratto kadagitoy."
                },
                {
                    "number": 26,
                    "text": "Ken kasta met dagiti sabsabali a, kadakuada nangipakitaannan kadagiti amin a banag, ket naisuratdan; ket nairikepdan tapno maitalimeng ti kinatarnawda, a maibatay iti kinapudno nga adda iti Kordero, iti naikeddeng a panawen ti Apo, iti balay ti Israel."
                },
                {
                    "number": 27,
                    "text": "Ket siak, ni Nephi, nangngeg ken paneknekak a Juan ti nagan ti apostol ti Kordero, kas maibatay iti balikas ti anghel."
                },
                {
                    "number": 28,
                    "text": "Ket adtoy, siak, ni Nephi, naparitanak a mangisurat iti nabati kadagiti banag a nakita ken nangngegko; gapuna napnekakon kadagiti banag nga insuratko; ket bassit a paset dagiti banag a nakitak ti insuratko."
                },
                {
                    "number": 29,
                    "text": "Ket paneknekak a nakitak dagiti banag a nakita ti amak, ket impakita kaniak ti anghel ti Apo."
                },
                {
                    "number": 30,
                    "text": "Ket ita gibusakon ti agsao iti maipanggep kadagiti banag a nakitak bayat ti panangituray kaniak ti espiritu; ket no saan a naisurat amin dagiti banag a nakitak, pudno dagiti banag nga insuratko. Ket kasta ti napasamak. Amen."
                }
            ]
        },
        "/study/scriptures/bofm/1-ne/15": {
            "uri": "/study/scriptures/bofm/1-ne/15",
            "title": "1 Nephi 15",
            "data_type": "chapter",
            "chapter_name": "Kapitulo 15",
            "chapter_summary": [
                "Umawatto dagiti bukel ni Lehi iti ebanghelio manipud kadagiti Gentil iti ud-udina nga aldaw—Mayarig ti panaguummong ti Israel iti kayo ti olibo a maisilponto manen dagiti sangana—Ibuksilan ni Nephi ti parmata iti kayo ti biag ken nagsao maipanggep iti linteg ti Dios ti pannakailasin dagiti nadangkes kadagiti nalinteg. Agarup 600–592 S.C."
            ],
            "verses": [
                {
                    "number": 1,
                    "text": "Ket napasamak a kalpasan a siak, ni Nephi, inturayan ti espiritu, ket nakitak amin dagitoy a banag, nagsubliak iti tolda ti amak."
                },
                {
                    "number": 2,
                    "text": "Ket napasamak a naimatangak dagiti kakabsatko, ket pagpipinnapilitanda ti maipanggep kadagiti banag nga imbaga ti amak kadakuada."
                },
                {
                    "number": 3,
                    "text": "Ta talaga nga adu a banag ti imbagana kadakuada, a narigat a maawatan, malaksid no agsaludsod ti tao iti Apo; ket gapu ta natangken ti panagpuspusoda, ngarud dida kimmita iti Apo a kas rebbengenda."
                },
                {
                    "number": 4,
                    "text": "Ket ita siak, ni Nephi, nagladingit gapu iti kinatangken ti panagpuspusoda, kasta met, a gapu kadagiti banag a nakitak, ken naammuak a nasken a di maliklikan a mapasamak gapu iti nalabes a kinadangkes dagiti annak ti tattao."
                },
                {
                    "number": 5,
                    "text": "Ket napasamak a naabakak gapu iti panagsagabak, gapu ta imbilangko a nakarkaro ngem iti amin ti bukodko a panagsagaba, gapu iti pannakadadael dagiti taok, ta naimatangak ti pannakatnagda."
                },
                {
                    "number": 6,
                    "text": "Ket napasamak a kalpasan ti pannakapasublik iti pigsak nagsaoak kadagiti kakabsatko, a tinarigagayak a maammuan kadakuada ti gapu ti panagsisinnuppiatda."
                },
                {
                    "number": 7,
                    "text": "Ket kinunada: Adtoy, dimi maawatan dagiti balikas nga imbaga ti amatayo maipanggep kadagiti napaypayso a sanga ti kayo ti olibo, ken ti maipanggep kadagiti Gentil."
                },
                {
                    "number": 8,
                    "text": "Ket kinunak kadakuada: Nagsaludsodkayo kadin iti Apo?"
                },
                {
                    "number": 9,
                    "text": "Ket kinunada kaniak: Saan pay; ta awan ti kasta nga imbaga kadakami ti Apo."
                },
                {
                    "number": 10,
                    "text": "Adtoy, kinunak kadakuada: Apay a diyo intalimeng dagiti bilin ti Apo? Apay a mapukawkayonto, gapu iti kinatangken ti panagpuspusoyo?"
                },
                {
                    "number": 11,
                    "text": "Diyo kadin malagip dagiti banag nga imbaga ti Apo?—No diyo patangkenen dagiti puspusoyo, ket agsaludsodkayo kaniak a sipapammati, a mamatikayo a maawatyo, iti kinaregta a mangitalimeng kadagiti bilinko, sigurado a maipakaammo dagitoy a banag kadakayo."
                },
                {
                    "number": 12,
                    "text": "Adtoy, kunak kadakayo, a naidilig ti balay ti Israel iti kayo ti olibo, babaen ti Espiritu ti Apo nga adda iti amatayo; ken adtoy saantayo kadi a naisina iti balay ti Israel, ken saan kadi a sanganatayo ti balay ti Israel?"
                },
                {
                    "number": 13,
                    "text": "Ket ita, ti banag a kayat a sawen ti amatayo maipanggep iti pannakaisilpo dagiti napaypayso a sanga babaen ti kinaan-anay dagiti Gentil, ket, kadagitinto ud-udina nga aldaw, inton dagiti bukeltayo mapukpukawanen iti pammati, wen, iti uneg ti adu a tawen, ken adunto ti agpakita a kaputotan kalpasan ti Mesias kadagiti annak ti tattao, isunton ti pannakaited ti pakabuklan nga ebanghelio ti Mesias kadagiti Gentil, ket yallatiwto dagiti Gentil kadagiti natda iti bukeltayo—"
                },
                {
                    "number": 14,
                    "text": "Ket itinto dayta nga aldaw ti pakaammuan dagiti natda a bukeltayo nga addada iti balay ti Israel, ken isuda dagiti natulagan a tao ti Apo; ken sadanto maammuan ken dumteng iti pannakaammo iti nagtaudanda, ken kasta met iti pannakaammo iti ebanghelio ti Mannubbotda, nga impaayna kadagiti ammada; gapuna, dumtengto ti pannakaammoda iti Mannubbotda ken dagiti tudtuduen ti doktrinana, tapno ammoda no kasano ti yaasidegda kenkuana ket maisalakanda."
                },
                {
                    "number": 15,
                    "text": "Ket kalpasanna, didanto kadi agrag-o iti dayta nga aldaw ken agdaydayaw iti agnanayon a Diosda, ti sarikedked ken pakaisalakananda? Wen, iti dayta nga aldaw, didanto kadi umawat iti pigsa ken pannaraon manipud iti pudno a lanut? Wen, didanto kadi sumurot iti pudno a sakup ti Dios?"
                },
                {
                    "number": 16,
                    "text": "Adtoy, kunak kadakayo, Wen; malaglagipdanto manen kadagiti adda iti balay ti Israel; maisilpodanto, gapu iti kinapaypaysoda a sanga ti kayo ti olibo, iti pudno a kayo ti olibo."
                },
                {
                    "number": 17,
                    "text": "Ket daytoy ti kayat a sawen ti amatayo; ket kayatna a sawen a saanto a mapasamak agingga iti kalpasan ti panangwarawara kadakuada dagiti Gentil; ken kayatna a sawen a mapasamakto iti wagas dagiti Gentil, a mabalin nga ipakitanto ti Apo ti bilegna kadagiti Gentil, ta iti talaga a gapu a supringento dagiti Hudio, wenno iti balay ti Israel."
                },
                {
                    "number": 18,
                    "text": "Gapuna, saan la a dagiti bukeltayo ti nagsaritaan ti amatayo, ngem iti pay amin nga adda iti balay ti Israel, nga itudtudona ti katulagan a nasken a matungpal iti ud-udina nga aldaw; a katulagan nga inaramid ti Apo iti amatayo a ni Abraham, a kinunana: Iti bukelyonto ti pakaparaburan dagiti amin nga agkakabsat iti daga."
                },
                {
                    "number": 19,
                    "text": "Ket napasamak a siak, ni Nephi, adu ti imbagak kadakuada maipanggep kadagitoy a banag; wen, imbagak kadakuada ti maipanggep iti pannakaisubli dagiti Hudio kadagiti ud-udina nga aldaw."
                },
                {
                    "number": 20,
                    "text": "Ket inyasaasko kadakuada dagiti balikas ni Isaias, a nagsao maipanggep iti pannakaisubli dagiti Hudio, wenno iti balay ti Israel; ket kalpasan ti pannakaisublida saandanton a mailaok, wenno mawarawara manen. Ket napasamak nga adu ti imbagak kadagiti kakabsatko, isu a nagtalnada ken nagpakumbabada iti Apo."
                },
                {
                    "number": 21,
                    "text": "Ket napasamak a nagsaoda manen kaniak, a kinunada: Ania ti kaipapanan daytoy banag a nakita ti amatayo iti tagtagainep? Ania ti kaipapanan ti kayo a nakitana?"
                },
                {
                    "number": 22,
                    "text": "Ket kinunak kadakuada: Isu ti mangibagi iti kayo ti biag."
                },
                {
                    "number": 23,
                    "text": "Ket kinunada kaniak: Ania ti kaipapanan ti landok a pagkaptan a nakita ti amatayo, a kimmamang iti kayo?"
                },
                {
                    "number": 24,
                    "text": "Ket kinunak kadakuada nga isu ti balikas ti Dios; ket asino man a mangipangag iti balikas ti Dios, ken kumpet a naimbag itoy, saandanto a maungaw; wenno dinto ida rimbawan dagiti sulisog ken dagiti naranggas a pana dagiti kabusor tapno mabulsek, a mangiturong kadakuada iti pannakadadael."
                },
                {
                    "number": 25,
                    "text": "Gapuna, siak, ni Nephi, inggunamgunamko kadakuada nga imdenganda ti balikas ti Apo; wen, inggunamgunamko kadakuada iti amin a kabaelan ti kararuak, ken amin a paglaingan nga adda kaniak, tapno imdenganda ti balikas ti Dios ken laglagipenda a salimetmetan dagiti bilinna iti agnanayon iti amin a banag."
                },
                {
                    "number": 26,
                    "text": "Ket kinunada kaniak: Ania ti kaipapanan ti karayan ti danum a nakita ti amatayo?"
                },
                {
                    "number": 27,
                    "text": "Ket kinunak kadakuada a kinarugit ti danum a nakita ti amak; ket adu a sabsabali a banag ti inagsep ti panunotna isu a dina naimatangan ti kinarugit ti danum."
                },
                {
                    "number": 28,
                    "text": "Ket kinunak kadakuada a nakaam-amak a dan-aw, a nangisina kadagiti nadangkes manipud iti kayo ti biag, ken manipud pay kadagiti santo ti Dios."
                },
                {
                    "number": 29,
                    "text": "Ket kinunak kadakuada a daytoy ti mangibagi iti nakaam-amak nga impierno, nga imbaga kaniak ti anghel a naisagana nga agpaay kadagiti nadangkes."
                },
                {
                    "number": 30,
                    "text": "Ket kinunak kadakuada a nakita pay ti amatayo nga inlasin met ti linteg ti Dios dagiti nadangkes kadagiti nalinteg; ket kaarngi ti raniagna ti raniag ti gil-ayab, a nagpangato iti Dios iti agnanayon, ken awan ti patinggana."
                },
                {
                    "number": 31,
                    "text": "Ket kinunada kaniak: Kayat kadi a sawen daytoy ti panagtuok ti bagi kadagiti aldaw ti pammadas, wenno kayatna kadi a sawen ti maudi a kasasaad ti kararua kalpasan ti ipapatay ti naindagaan a bagi, wenno imbagana kadi dagiti banag a naindagaan?"
                },
                {
                    "number": 32,
                    "text": "Ket napasamak a kinunak kadakuada nga ibagian daytoy dagiti banag a naindagaan ken naespirituan; ta dumtengto ti aldaw a nasken a maukomdanto kadagiti aramidda, wen, uray pay dagiti aramid nga inaramid ti naindagaan a bagi kadagiti aldaw a pannakapadasda."
                },
                {
                    "number": 33,
                    "text": "Gapuna, no nasken a matayda iti kinadangkesda, nasken a mapapanawda met, a kas kadagiti banag a naespirituan, a maibatay iti kinalinteg; gapuna, nasken a maisaklangda iti sango ti Dios, tapno maukom kadagiti aramidda; ket no nagaramidda iti rinurugit agtalinaedda a narugit; ket no narugitda nasken a dida makapagnaed iti pagarian ti Dios; ta no kasta, narugit met ngarud ti pagarian ti Dios."
                },
                {
                    "number": 34,
                    "text": "Ngem adtoy, kunak kadakayo, saan a narugit ti pagarian ti Dios, ket awan ti narugit a banag a makastrek iti pagarian ti Dios; gapuna saan a nasken nga adda lugar a narugit a maisagana nga agpaay iti narugit."
                },
                {
                    "number": 35,
                    "text": "Ket adda naisagana a lugar, wen, a kas iti dayta nakaam-amak nga impierno a nasaokon, ket ti sairo ti nangisagana itoy; gapuna panagnaed iti pagarian ti Dios ti maudi a pagsaadan dagiti kararua ti tattao, wenno mapapanaw gapu iti dayta linteg a nasaokon."
                },
                {
                    "number": 36,
                    "text": "Gapuna, saan a maawat dagiti nadangkes kadagiti nalinteg, kasta met iti dayta kayo ti biag, a bungana ti kapatgan ken kangrunaan a makaay-ayo iti amin a sabsabali a bunga; wen, ket daytoy ti kaindaklanan iti amin a sagut ti Dios. Ket dayta ti imbagak kadagiti kakabsatko. Amen."
                }
            ]
        },
        "/study/scriptures/bofm/1-ne/16": {
            "uri": "/study/scriptures/bofm/1-ne/16",
            "title": "1 Nephi 16",
            "data_type": "chapter",
            "chapter_name": "Kapitulo 16",
            "chapter_summary": [
                "Narigat ti panangawat dagiti nadangkes iti kinapudno—Asawaen dagiti lallaki nga annak ni Lehi dagiti babbai nga annak ni Ismael—Ti Liahona ti mangiturong kadakuada iti pannagnada iti langalang—No manen maisurat iti Liahona ti damdamag manipud iti Apo—Matay ni Ismael; agdayamudom ti kaamaanna gapu iti panagrigrigatna. Agarup 600–592 S.C."
            ],
            "verses": [
                {
                    "number": 1,
                    "text": "Ket ita napasamak a kalpasan a siak, ni Nephi, ginibusak ti pannakisaok kadagiti kabsatko, adtoy kinunada kaniak: Sika, imbagam kadakami dagiti narikut a banag, a nalablabes ngem iti kabaelanmi nga awaten."
                },
                {
                    "number": 2,
                    "text": "Ket napasamak a kinunak kadakuada nga ammok nga imbagak ti nadadagsen a banag a maibusor kadagiti nadangkes, babaen ti kinapudno; ket inkalintegak dagiti nalinteg, ken pinaneknekak a rumbeng a maitag-ayda iti kamaudianan nga aldaw; gapuna, narigat nga awaten dagiti nagbasol ti kinapudno, ta sugatenna ida iti kaungganda."
                },
                {
                    "number": 3,
                    "text": "Ket ita kakabsatko, no nalintegkayo ken siaayatkayo a dumngeg iti kinapudno, ket agtalekkayo itoy, a magnakayo a sililinteg iti sango ti Dios, ngarud saankayo nga agdayamudom gapu iti kinapudno, ket kunaenyo: Agsaoka iti nadagsen a banag a maibusor kadakami."
                },
                {
                    "number": 4,
                    "text": "Ket napasamak a siak, ni Nephi, inggunamgunamko kadagiti kabsatko, iti amin a kinaregta, a mangtungpal kadagiti bilin ti Apo."
                },
                {
                    "number": 5,
                    "text": "Ket napasamak a nagpakumbabada iti sango ti Apo; ket iti kasta naragsakanak ken dimmakkel ti namnamak kadakuada, a magnada iti dalan ti kinalinteg."
                },
                {
                    "number": 6,
                    "text": "Ita, naibaga ken naaramid amin dagitoy a banag idi agnaed ti amak iti tolda iti tanap a ninagananna iti Lemuel."
                },
                {
                    "number": 7,
                    "text": "Ket napasamak a siak, ni Nephi, pinagbalinko nga asawak ti maysa kadagiti babbai nga annak ni Ismael; ken kasta met ti inaramid dagiti kabsatko; ket inasawa met ni Zoram ti inauna a babai nga anak ni Ismael."
                },
                {
                    "number": 8,
                    "text": "Ket iti kasta natungpal amin ti amak dagiti bilin ti Apo. Ket kasta met a siak, ni Nephi, pinaraburannak ti Apo iti adu."
                },
                {
                    "number": 9,
                    "text": "Ket napasamak a nangngeg ti amak ti timek ti Apo iti rabii, ket binilinna a masapul nga ituloyna ti panagdaliasatna iti langalang iti kabigatanna."
                },
                {
                    "number": 10,
                    "text": "Ket napasamak nga idi agriing ti amak iti agsapa, ket nagturong iti ruangan ti tolda, nasdaaw unay ta nakakita iti daga iti nagtimbukel a bola a makaawis ti pannakaaramidna; ket naaramid iti napino a gambang. Ket adda dua a pagitudo iti uneg ti bola; ket itudtudo ti maysa ti dalan a turongenmi iti langalang."
                },
                {
                    "number": 11,
                    "text": "Ket napasamak nga inummongmi dagiti banag a masapul nga itugotmi iti langalang, ken kasta met dagiti nabati kadagiti taraon nga inted ti Apo kadakami; ket mangalakami iti amin a kita ti bukel nga itugotmi iti langalang."
                },
                {
                    "number": 12,
                    "text": "Ket napasamak nga innalami dagiti toldami ket nagdaliasatkami iti langalang, iti ballasiw ti karayan Laman."
                },
                {
                    "number": 13,
                    "text": "Ket napasamak a nagdaliasatkami iti las-ud ti uppat nga aldaw, iti abagatan-a-daya, ket impatakdermi manen dagiti toldami; ket ninagananmi ti lugar iti Shazer."
                },
                {
                    "number": 14,
                    "text": "Ket napasamak nga innalami dagiti bai ken panami, ket nagturongkami iti langalang nga agsapul iti taraon ti kaamaanmi; ket kalpasan ti panagsapulmi iti taraon ti kaamaanmi; nagsublikami manen kadagiti kaamaanmi iti langalang, iti lugar ti Shazer. Ket nagsublikami manen iti langalang, a sinurotmi daydi sigud a tinurongmi, iti katabaan a paset ti langalang, nga adda iti beddeng nga asideg ti igid ti Nalabaga a Baybay."
                },
                {
                    "number": 15,
                    "text": "Ket napasamak a nagdaliasatkami iti las-ud ti adu nga aldaw, nga agpampana iti taraon iti dalan, babaen ti bai ken panami ken dagiti bato ken palsiitmi."
                },
                {
                    "number": 16,
                    "text": "Ket sinurotmi ti itudtudo ti bola, a nangiturong kadakami iti nataba a paset ti langalang."
                },
                {
                    "number": 17,
                    "text": "Ket kalpasan ti panagdaliasatmi iti adu nga aldaw, impatakdermi ti toldami, tapno aginanakami ken bumirok iti taraon ti kaamaanmi."
                },
                {
                    "number": 18,
                    "text": "Ket napasamak nga idi siak, ni Nephi, napanak agpana iti taraon, adtoy, natukkolko ti baik, a naaramid iti nasayaat a landok; ket idi natukkol ti baik, adtoy, nagpungtot dagiti kabsatko gapu iti pannakadadael ti baik, ta saankamin a makaala iti taraon."
                },
                {
                    "number": 19,
                    "text": "Ket napasamak a nagsublikami nga awan ti taraon nga agpaay iti kaamaanmi, ken gapu iti bannogda a nagdaliasat, napalalo ti panagituredda gapu iti bisinda."
                },
                {
                    "number": 20,
                    "text": "Ket napasamak a nangrugi nga agdayamudom iti napalalo da Laman ken Lemuel ken dagiti lallaki nga annak ni Ismael, gapu iti panagsagsagaba ken panagrigrigatda iti langalang; ket kasta met a nangrugi nga agdayamudom ti amak iti Apo a Diosna; wen, nalabes ti panagladingitda amin, ket nagdayamudomda iti Apo."
                },
                {
                    "number": 21,
                    "text": "Ket napasamak a siak, ni Nephi, kinaguradak dagiti kabsatko agsipud iti pannakadadael ti baik, ken gapu iti pannakadadael ti parteng dagiti baida, ket nangrugi ti nalaus a panagrigatmi, wen, ta saankami a makaala iti taraon."
                },
                {
                    "number": 22,
                    "text": "Ket napasamak a siak, ni Nephi, adu ti naisaok kadagiti kabsatko, ta pinatangkenda manen dagiti pusoda, ket uray la a nagasugda a maibusor iti Apo a Diosda."
                },
                {
                    "number": 23,
                    "text": "Ket napasamak a siak, ni Nephi, nagaramidak iti kayo a bai, ken iti pana babaen ti nalinteg a kayo; gapuna, innalak ti bai ken pana, ken batbato ken palsiit. Ket kinunak iti amak: Sadino ti pangalaak iti taraon?"
                },
                {
                    "number": 24,
                    "text": "Ket napasamak a nagsaludsod iti Apo, ta impakumbabada ti bagbagida gapu iti sinaok; ta adu ti naisaok kadakuada iti amin a kabaelak."
                },
                {
                    "number": 25,
                    "text": "Ket napasamak a dimmanon iti amak ti timek ti Apo; ket pudno a nadusa iti panagdayamudomna iti Apo, ket napalalo ti panagleddaangna."
                },
                {
                    "number": 26,
                    "text": "Ket napasamak a kinuna kenkuana ti timek ti Apo: Kitaem ti bola, ket imutektekam dagiti naisurat."
                },
                {
                    "number": 27,
                    "text": "Ket napasamak nga idi nakita ti amak dagiti naisurat iti bola, nagbuteng ken nagpigerger iti kasta unay, kasta met dagiti kabsatko ken dagiti lallaki nga annak ni Ismael ken dagiti assawami."
                },
                {
                    "number": 28,
                    "text": "Ket napasamak a siak, ni Nephi, naimatangak dagiti pagitudo nga adda iti bola, nga agkutida babaen iti pammati ken kinapasnek nga impaaymi kadakuada."
                },
                {
                    "number": 29,
                    "text": "Ken adda met naisurat kadakuada a baro a sinurat, a nalawag a mabasa, a nangted kadakami iti pannakaawat maipapan iti pamuspusan ti Apo; ket naisurat ken agbaliwbaliw, babaen iti pammati ken kinapasnek nga aramidenmi iti daytoy. Ket nakitami a babaen ti bassit a pamuspusan makaipaay ti Apo iti dadakkel a banag."
                },
                {
                    "number": 30,
                    "text": "Ket napasamak a siak, ni Nephi, nagturongak iti tuktok ti bantay, babaen ti panangiturong a makita iti bola."
                },
                {
                    "number": 31,
                    "text": "Ket napasamak a nagpatayak iti atap nga ayup, a namataudak iti taraon nga agpaay iti kaamaanmi."
                },
                {
                    "number": 32,
                    "text": "Ket napasamak a nagsubliak iti toldami, a siaawit kadagiti ayup a pinatayko; ket ita, idi naimatanganda nga adda insangpetko a taraon, anian a ragsakda! Ket napasamak a nagpakumbabada iti sango ti Apo, ket nagyamanda kenkuana."
                },
                {
                    "number": 33,
                    "text": "Ket napasamak a nagdaliasatkami manen, ket nagnakami iti umarngi met laeng iti sigud a dalan; ket kalpasan ti panagdaliasatmi iti adu nga aldaw nangipatakderkami manen iti tolda a paginanaanmi iti umdas a kanito."
                },
                {
                    "number": 34,
                    "text": "Ket napasamak a natay ni Ismael, ket naitabon iti lugar a managan iti Nahom."
                },
                {
                    "number": 35,
                    "text": "Ket napasamak a kasta unay ti panagladingit dagiti babbai nga annak ni Ismael, gapu iti ipupusay ti amada, ken gapu iti panagsagabada iti langalang; ket nagdayamudomda a maibusor iti amak, ta inkuyogna ida manipud iti Jerusalem, a kunkunada: Natay ti amami; wen, naunday ti panagsursormi iti langalang, ket adu ti inturedmi a rigat, bisin, waw, ken bannog; ket kalpasan dagitoy a panagitured masapul a maungawkami iti langalang gapu iti bisin."
                },
                {
                    "number": 36,
                    "text": "Ket nagdayamudomda iti amak, ken kasta met kaniak; ta nareggetda nga agsubli iti Jerusalem."
                },
                {
                    "number": 37,
                    "text": "Ket kinuna ni Laman ken ni Lemuel ken kadagiti lallaki nga annak ni Ismael: Adtoy, patayentayo ti amatayo, ken ti kabsattayo a ni Nephi, a nangdutok iti bagina a mangituray ken mangisuro kadatayo, nga in-inauna a kabsatna."
                },
                {
                    "number": 38,
                    "text": "Ita, kinunana a nakisao kenkuana ti Apo, ken kasta met a timmulong kenkuana dagiti anghel. Ngem adtoy, ammotayo a nagulbod kadatayo; ket imbagana kadatayo dagitoy a banag, ket nagaramid iti adu a sinisikap a wagas, tapno maallilawnatayo, ta pampanunotenna nga iturongnatayo iti di ammo a langalang; ket kalpasanna, kayatna ti agbalin nga ari ket iturayannatayo, tapno maaramidna kadatayo ti pagayatan ken pagragsakanna. Ket kastoy ti pinangriing ni kabsatko a Laman ti pungtot iti pusoda."
                },
                {
                    "number": 39,
                    "text": "Ket napasamak nga adda kadakami ti Apo, wen, dimmanon uray pay ti timek ti Apo ket adu ti imbagana kadakuada, ket dinusana ida iti kasta unay; ket kalpasan ti pannakadusada babaen ti timek ti Apo bimmaaw ti pungtotda, ket nagbabawida kadagiti basolda, iti kasta pinaraburannakami manen ti Apo iti taraon, tapno saankami a maungaw."
                }
            ]
        },
        "/study/scriptures/bofm/1-ne/17": {
            "uri": "/study/scriptures/bofm/1-ne/17",
            "title": "1 Nephi 17",
            "data_type": "chapter",
            "chapter_name": "Kapitulo 17",
            "chapter_summary": [
                "Mabilin ni Nephi a mangbangon iti bapor—Sumuppiat dagiti kabsatna—Bagbagaanna ida babaen ti panangipalagipna iti pannakilangen ti Dios iti Israel—Mapnuan ni Nephi iti bileg ti Dios—Maiparit kadagiti kabsatna ti panangsagidda kenkuana, amangan no maangragda a kas iti nagango a runo. Agarup 592–591 S.C."
            ],
            "verses": [
                {
                    "number": 1,
                    "text": "Ket napasamak nga intuloymi ti nagdaliasat iti langalang; ket nagdaliasatkami nga agarup agpadaya manipud iti dayta a kanito. Ket nagdaliasatkami iti adu a sagabaen iti langalang; ket nagpasngay iti langalang dagiti assawami."
                },
                {
                    "number": 2,
                    "text": "Ket nabuslon ti bendision ti Apo kadakami, ta bayat ti panagkilawmi iti karne iti langalang, nakaited dagiti assawami iti adu a susuen dagiti tagibida, ket napigsada, wen, uray dagiti lallaki; ket nagdaliasatda a saan nga agdaydayamudom."
                },
                {
                    "number": 3,
                    "text": "Ket ngarud nakitami a nasken a matungpal dagiti bilin ti Dios. Ket iti kasta no tungpalen dagiti annak ti tao dagiti bilin ti Dios, taraonanna ida, ken papigsaenna ida, ken mangisagana iti pamuspusan tapno matungpalda dagiti banag nga imbilinna kadakuada; gapuna, insuronakami iti aramidenmi bayat ti panagyanmi iti langalang."
                },
                {
                    "number": 4,
                    "text": "Ket nagtaengkami iti uneg ti adu a tawen, wen, walo a tawen iti langalang."
                },
                {
                    "number": 5,
                    "text": "Ket nakadanonkami iti daga a ninagananmi iti Bountiful, gapu iti adu a bunga, ken adu a tagapulot ti uyukan; ket insagana ti Apo dagitoy tapno saankami a matay. Ket nakitami ti taaw, nga inawaganmi iti Irreantum, wenno maipatarus nga, adu a danum."
                },
                {
                    "number": 6,
                    "text": "Ket napasamak nga impatakdermi dagiti toldami iti igid ti baybay, ket nupay nagituredkami iti adu a sagabaen ken pakarikutan wen, ket saanmi a maisurat amin dagitoy, napalalo ti ragsakmi idi makadanonkami iti igid ti baybay; ket ninagananmi ti lugar iti Bountiful, gapu kadagiti adu a bunga."
                },
                {
                    "number": 7,
                    "text": "Ket napasamak kalpasanna a siak, ni Nephi, nga addan iti Bountiful iti uneg ti adu nga aldaw, immay kaniak ti timek ti Apo, a kinunana: Bumangonka, ket mapanka iti bantay. Ket napasamak a bimmangonak ket napanak iti bantay, ket immawagak iti Apo."
                },
                {
                    "number": 8,
                    "text": "Ket napasamak a kinuna ti Apo kaniak, a kinunana: Mangbangonka iti bapor, babaen ti wagas nga ipakitak kenka, tapno maiballasiwko dagiti kailiam iti daytoy a danum."
                },
                {
                    "number": 9,
                    "text": "Ket kinunak: Apo, sadino ti pagsapulak iti minas tapno lunagek, ket mangaramidak iti ramit a pangbangon iti bapor babaen ti wagas nga impakitam kaniak?"
                },
                {
                    "number": 10,
                    "text": "Ket napasamak nga imbaga ti Apo kaniak iti pakasapulak iti minas, tapno aramidek a ramit."
                },
                {
                    "number": 11,
                    "text": "Ket napasamak a siak, ni Nephi, nangaramidak iti anguyob a pangyubyob iti apuy, manipud iti lalat ti ayup; ket kalpasan ti panagaramidko iti anguyob, a pangyubyobko iti apuy, pinagpingkik ti dua a bato tapno makaparnuayak iti apuy."
                },
                {
                    "number": 12,
                    "text": "Ta saan nga impalubos ti Apo ti panagaramidmi iti adu nga apuy, iti panagdaliasatmi iti langalang; gapu ta kinunana: Pasam-itek dagiti taraonyo tapno saanyo idan a lutuen."
                },
                {
                    "number": 13,
                    "text": "Ket siakto met ti silawyo iti langalang; ket isaganak ti dalan a pagnaanyo no tungpalenyo la ketdi dagiti bilinko; gapuna, no tungpalenyo la ketdi dagiti bilinko, iturongkayonto iti naikari a daga; ket ammuenyonto a naiturongkayo gapu kaniak."
                },
                {
                    "number": 14,
                    "text": "Wen, ket kinuna pay ti Apo a: Kalpasan ti idadatengyo iti naikari a daga, maammuanyo a siak, ti Apo, ket Dios; ket siak, ti Apo, insalakankayo iti pannakadadael; wen, ta inyadayokayo iti daga ti Jerusalem."
                },
                {
                    "number": 15,
                    "text": "Gapuna, siak, ni Nephi, nagreggetak a mangsalimetmet iti bilbilin ti Apo, ken inggunamgunamko kadagiti kabsatko iti kinapudno ken kinaregta."
                },
                {
                    "number": 16,
                    "text": "Ket napasamak a nagaramidak iti ramramit babaen iti minas a linunagko."
                },
                {
                    "number": 17,
                    "text": "Ket idi naimatangan dagiti kabsatko a dandanin ti panangbangonko iti bapor, inrugida ti nangdayamudom kaniak, a kinunada: Maag ti kabsattayo, ta ipagarupna a makabangon iti bapor; wen, ket ipagarupna pay a maballasiwna dagitoy nalawa a kadandanuman."
                },
                {
                    "number": 18,
                    "text": "Ket isu a dinayamudomandak dagiti kabsatko, ket tinarigagayanda a saanda nga agbannog agsipud ta saanda a patien a makabangonak iti bapor; wenno patien nga insuronak ti Apo."
                },
                {
                    "number": 19,
                    "text": "Ket ita napasamak a siak, ni Nephi, nagladingitak iti nakaro gapu iti kinatangken ti panagpuspusoda; ket idi maimatanganda ti panagladingitko, nagragsakda gapu kaniak, a kinunada: Ammomi a saanka a makabangon iti bapor, gapu ta ammomi a nakurang ti siribmo; gapuna, saanmo a maitungpal ti kasta nga aramid."
                },
                {
                    "number": 20,
                    "text": "Ket mayarigka iti amatayo, nga inyaw-awan ti kinamaag nga arapaap ti pusona; wen, isu ti akinnakem a pumanawtayo iti ili a Jerusalem, ket nagdaliasattayo iti langalang iti adu a tawen; ket nabannog dagiti assawatayo, idinto nga agdadagsenda; ket nagpasngayda iti langalang ket nagituredda iti adu a banag, malaksid ti patay; ket nasaysayaat pay koma a natayda sakbay ti ipapanawda iti Jerusalem ngem ti panagituredda kadagitoy a sagabaen."
                },
                {
                    "number": 21,
                    "text": "Adtoy, nagituredkami kadagitoy adu a tawen iti langalang, kadagiti kanito a pannakairanudmi koma kadagiti sanikuami ken ti tinawidmi a daga; wen, ket naragsakkami koma."
                },
                {
                    "number": 22,
                    "text": "Ket ammomi a nalinteg dagiti tao iti Jerusalem; ta tinungpalda dagiti linteg ken pangngeddeng ti Apo, ken amin dagiti bilinna, babaen iti linteg ni Moises; gapuna, ammomi a nalintegda a tao, ket kinedngan ida ti amatayo ket inyadayonatayo ta tinungpaltayo dagiti saona; wen, ket mayarig kenkuana ti kabsattayo. Kastoy a wagas ti panagsao dagiti kabsatko a nagdayengdeng ken nagdayamudom iti maibusor kadakami."
                },
                {
                    "number": 23,
                    "text": "Ket napasamak a siak, ni Nephi, nagsaoak kadakuada, a kinunak: Mamatikayo kadi a dagiti ammatayo, nga annak ti Israel, nayadayoda koma manipud iti ima dagiti taga-Egipto no saanda a dimngeg kadagiti balikas ti Apo?"
                },
                {
                    "number": 24,
                    "text": "Wen, ipagarupyo kadi a nawayawayaanda iti pannakaadipen, no saan a binilin ti Apo ni Moises a yadayona ida manipud iti pannakaadipen?"
                },
                {
                    "number": 25,
                    "text": "Ita ammoyo a naad-adipen dagiti annak ti Israel; ket ammoyo nga adu dagiti ibakbaklayda a nadagsen nga aramid; gapuna, ammoyo a nasayaat no mayadayoda iti pannakaadipen."
                },
                {
                    "number": 26,
                    "text": "Ita ammoyo a binilin ti Apo ni Moises a mangaramid iti dayta naindaklan a trabaho; ket ammoyo a nagudua ti danum ti Nalabaga a Baybay babaen iti balikasna, ket nagnada iti namaga a daga."
                },
                {
                    "number": 27,
                    "text": "Ngem ammoyo met a nalmes dagiti taga-Egipto a buyot ni Faraon iti Nalabaga a Baybay."
                },
                {
                    "number": 28,
                    "text": "Ken ammoyo met a nataraonanda ti manna iti langalang."
                },
                {
                    "number": 29,
                    "text": "Wen, ket ammoyo met a ginudua ni Moises ti bato babaen ti balikasna gapu iti pannakabalin ti Dios nga adda kenkuana, ket nagpussuak ti danum, tapno mapedped ti waw dagiti annak ti Israel."
                },
                {
                    "number": 30,
                    "text": "Ket nupay kasta, inturong ti Apo a Diosda, a Mannubbotda, a mangtartarabay kadakuada, mangiturturong kadakuada iti aldaw ken mangted iti silaw kadakuada iti rabii, ken mangaramid kadakuada iti amin a banag a kasapulan nga awaten ti tao, pinatangkenda dagiti pusoda ken binulsekda dagiti panunotda ket simmuppiatda ken ni Moises ken ti pudno ken sibibiag a Dios."
                },
                {
                    "number": 31,
                    "text": "Ket napasamak a dinadaelna ida babaen ti saona; ket indauluanna ida babaen ti saona; ken inaramidna amin a banag nga agpaay kadakuada babaen ti saona; ket awan ti uray ania a banag a maaramid no saan a babaen ti saona."
                },
                {
                    "number": 32,
                    "text": "Ket kalpasan ti panangballasiwda iti karayan Jordan inaramidna ida a napigsa a nangpatalaw kadagiti umili, wen, iti panangwarawarada kadakuada."
                },
                {
                    "number": 33,
                    "text": "Ket ita, ipagarupyo, aya, a nalinteg dagiti annak daytoy a pagilian, nga adda iti naikari a daga, a pinapanaw dagiti ammatayo? Adtoy, kunak kadakayo, Saan."
                },
                {
                    "number": 34,
                    "text": "Ipagarupyo, aya, nga ad-addada koma a napili dagiti ammatayo ngem dagitoy no nalintegda? Kunak kadakayo, Saan."
                },
                {
                    "number": 35,
                    "text": "Adtoy, agpapada ti panangipateg ti Apo iti amin a tao; paraburan ti Dios dagiti nalinteg. Ngem adtoy, sinupring dagitoy a tao ti amin a sao ti Dios, ket nailumlomda iti kinamanagbasol; ket sinagrapda ti naan-anay a pungtot ti Dios; ket inlunod ti Apo ti daga a maibusor kadakuada, ket binendisionanna daytoy kadagiti ammatayo; wen, inlunodna daytoy a maibusor iti pannakadadaelda ket binendisionanna daytoy kadagiti ammatayo iti pannanggun-od iti bileg iti daytoy."
                },
                {
                    "number": 36,
                    "text": "Adtoy, pinarsua ti Apo ti daga a pagtaengan; ket pinarsuana dagiti annakna tapno tagikuaenda."
                },
                {
                    "number": 37,
                    "text": "Ket bangonenna ti nalinteg a pagilian, ket dadaelenna ti pagilian dagiti nadangkes."
                },
                {
                    "number": 38,
                    "text": "Ket iturongna dagiti nalinteg iti napateg a dagdaga, ket dadaelenna dagiti nadangkes, ken ilunodna ti daga gapu kadakuada."
                },
                {
                    "number": 39,
                    "text": "Agturay a sidadayag iti langit gapu ta idiay ti tronona, ket daytoy daga ti pagbatayanna."
                },
                {
                    "number": 40,
                    "text": "Ket ayatenna dagiti umawat kenkuana a Dios. Adtoy, inayatna dagiti ammatayo, ket nakitulag kadakuada, wen, kasta met ken ni Abraham, ni Isaac, ken ni Jacob; ket nalagipna dagiti katulagan nga inaramidna; gapu iti dayta, inyadayona ida iti daga ti Egipto."
                },
                {
                    "number": 41,
                    "text": "Ket inturongna ida iti langalang babaen ti sarukodna, gapu ta pinatangkenda ti pusoda, a kas iti inaramidyo; ket dinusa ti Apo ida gapu iti basolda. Nangibaon iti yanda iti narungsot ken tumayab a serpiente; ket kalpasan ti pannakakagatda nangisagana iti pamuspusan tapno maagasanda; ket maimutektekan ti aramid nga ipatungpalda; ket gapu iti kinagagangay ti dalan, wenno iti kinawayana, adu ti naungaw."
                },
                {
                    "number": 42,
                    "text": "Ket sinansan a pinatangkenda ti pusoda, ket binusorda ni Moises, ken kasta met ti Dios; nupay kasta, ammoyo a naiturongda iti naikari a daga babaen iti awan umartap a bilegna."
                },
                {
                    "number": 43,
                    "text": "Ket ita, kalpasan amin dagitoy, dimteng ti kanito a nagbalinda a nadangkes, wen, asidegen ti pannakaluomda; ket diak ammo, ngem kadagitoyen nga aldaw ti pannakadadaelda; ta ammok a nasken a dumteng ti aldaw a madadaelda, ket sumagmamano laeng ti maisalakan, a maiturong iti pagbaludan."
                },
                {
                    "number": 44,
                    "text": "Gapuna, binilin ti Apo ti amak, a masapul a mapan iti langalang; ket pinanggep dagiti Hudio a patayen; wen, kas iti panggepyo a mangkettel iti biagna; gapuna, mammapataykayo iti pusoyo ket kapadayo ida."
                },
                {
                    "number": 45,
                    "text": "Nalakakayo nga agbasol ngem narigatyo a lagipen ti Apo a Diosyo. Nakakitakayo iti anghel, ket nakisao kadakayo; wen, namin-adu a nangngegyo ti timekna; ket nakisao kadakayo iti naalumamay a timek, ngem awan ti riknayo, ta saanyo a marikna dagiti balikasna; gapuna, nagsao kadakayo iti kasla timek ti gurruod, a nakaigapuan ti pannakagunggon ti daga a kasla marsuod."
                },
                {
                    "number": 46,
                    "text": "Ket ammoyo met a mabalinna a pukawen ti daga babaen ti bileg ti mannakabalin a balikasna; wen, ken ammoyo met a babaen ti balikasna, mabalinna a palanasen ti kibbakibbatol a lugar, ket magiddagidday dagiti napalanas a disso. O, ngarud, apay, aya a patangkenenyo dagiti pusoyo?"
                },
                {
                    "number": 47,
                    "text": "Adtoy, nasneban ti kararuak iti ladingit gapu kadakayo, ket naut-ot ti pusok; ta mabutengak, amangan no mailunodkayonto nga agnanayon. Adtoy, napnoak iti Espiritu ti Dios nupay nakapsut ti bagik."
                },
                {
                    "number": 48,
                    "text": "Ket napasamak ita a kalpasan ti panangibalikasko kadagitoy, kinaluksawdak, ket nagreggetda a mangitappuak kaniak iti kaadalman a paset ti baybay; ket idi iggamandak, kinunak kadakuada: Iti nagan ti Mannakabalin a Dios, ibilinko a didak sagiden, agsipud ta napnoak iti pannakabalin ti Dios, uray pay ti pannakagirsay ti lasagko; ket siasino man a mangiggem kaniak maangrag a kas iti nagango a runo, ket maungawto iti sango ti pannakabalin ti Dios, gapu ta saplitento ti Dios."
                },
                {
                    "number": 49,
                    "text": "Ket napasamak a siak, ni Nephi, kinunak kadakuada a saandan a dayamudoman ti amada; wenno nasken a saanda nga agkedked a tumulong kaniak, agsipud ta binilinnak ti Dios a mangbangon iti bapor."
                },
                {
                    "number": 50,
                    "text": "Ket kinunak kadakuada: No imbilin ti Dios ti panangaramidko iti ania man a banag, maaramidko. No bilinennak a kunaek iti daytoy a danum, agbalinka a daga, agbalin a daga; ket no kunaek, isu ti maaramid."
                },
                {
                    "number": 51,
                    "text": "Ket ita, no addaan iti dakkel a pannakabalin ti Apo, ket nagaramid iti adu a milagro iti sango dagiti annak ti tao, apay ketdin a dinak maisuro, a mangbangon iti bapor?"
                },
                {
                    "number": 52,
                    "text": "Ket napasamak a siak, ni Nephi, nagsaoak iti adu a banag kadagiti kabsatko, iti kasta mariribukanda ket saandak a masuppiat; ket didak met naitured a dissuan wenno sagiden, uray pay iti panaglabas ti adu nga aldaw. Ita saanda a maaramid daytoy amangan ta maangragda iti sangok, ta mannakabalin unay ti Espiritu ti Dios; ta kastoy ti inaramidna kadakuada."
                },
                {
                    "number": 53,
                    "text": "Ket napasamak a kinuna ti Apo kaniak: Itanggayam manen dagiti imam kadagiti kabsatmo, ket saandan a maangrag iti sangom, ngem siak ti mamagkintayeg kadakuada, kuna ti Apo, ket aramidek dagitoy, tapno maammuanda a siak ti Apo a Diosda."
                },
                {
                    "number": 54,
                    "text": "Ket napasamak nga intanggayak dagiti imak kadagiti kabsatko, ket saanda a naangrag iti sangok; ngem pinagkintayeg ida ti Apo, a kas iti nasaonan."
                },
                {
                    "number": 55,
                    "text": "Ket ita, kinunada: Ammomi a sitatalged nga adda kenka ti Apo, agsipud ta ammomi a ti pannakabalin ti Apo ti namagkintayeg kadakami. Ket nagkurnoda kaniak, ket agrukbabda koma kaniak, ngem saanko nga impalubos, ket kinunak: Siak ti kabsatyo, wen, agpapan pay a siak ti inaudi a kabsatyo; gapuna, agrukbabkayo iti Apo a Diosyo, ket dayawenyo met ti ama ken ti inayo, tapno agpaut ti aldawyo iti daga nga ited kadakayo ti Apo a Dios."
                }
            ]
        },
        "/study/scriptures/bofm/1-ne/18": {
            "uri": "/study/scriptures/bofm/1-ne/18",
            "title": "1 Nephi 18",
            "data_type": "chapter",
            "chapter_name": "Kapitulo 18",
            "chapter_summary": [
                "Maileppas ti bapor—Maagapad ti pannakayanak da Jacob ken Jose—Aglayag ti grupo nga agturong iti naikari a daga—Agkaykaysa dagiti annak ni Ismael ken dagiti assawada iti panagragragsak ken yaalsada—Mairaked ni Nephi, ket mapasanud ti bapor gapu iti napigsa a bagyo—Maruk-atan ni Nephi, ket agtalna ti bagyo babaen ti kararagna—Makadanon dagiti tao iti naikari a daga. Agarup 591–589 S.C."
            ],
            "verses": [
                {
                    "number": 1,
                    "text": "Ket napasamak a nagdayawda iti Apo, ket nakikuyogda kaniak; ket nagaramidkami iti tarikayo a naidumduma ti kinapintekna. Ket inulit-ulit ti Apo nga impakita kaniak no kasano ti panangaramidko kadagiti tarikayo ti bapor."
                },
                {
                    "number": 2,
                    "text": "Ita siak, ni Nephi, saanko nga inaramid dagiti tarikayo iti pamuspusan nga inadal dagiti tao, ket saanko met a binangon ti bapor iti pagayatan ti tao, ngem iti pamuspusan nga impakita ti Apo kaniak; gapuna, saan nga iti pamuspusan ti tao."
                },
                {
                    "number": 3,
                    "text": "Ket siak, ni Nephi, masansan a mapanak iti bantay, ket kanayon nga agkararagak iti Apo; gapuna adu ti impakita ti Apo kaniak a naindaklan a banag."
                },
                {
                    "number": 4,
                    "text": "Ket napasamak a kalpasan ti panangileppasko iti bapor, a kas iti sao ti Apo, nakita dagiti kabsatko a napintek, ket naipangpangruna ti pulido ti pannakaaramidna; gapuna, nagpakumbabada manen iti Apo."
                },
                {
                    "number": 5,
                    "text": "Ket napasamak a nangngeg ti amak ti timek ti Apo, a masapul nga agriingkami ket mapankami iti bapor."
                },
                {
                    "number": 6,
                    "text": "Ket napasamak nga iti kabigatanna, kalpasan ti panangisaganami iti amin a banag, adu a bunga ken karne a naggapu iti langalang, ken nalabon a tagapulot ti uyukan, ken kasapulan a kas iti imbilin ti Apo kadakami, limmugankami iti bapor, agraman ti amin nga awit ken bukbukelmi, ken ania man a banag nga intugotmi, ket maitutop ti awit ti tunggal maysa iti tawenna; gapuna, naglugankami amin iti bapor, a kaduami dagiti assawa ken annakmi."
                },
                {
                    "number": 7,
                    "text": "Ket ita, naaddaan ti amak iti dua nga annak a lallaki iti langalang, ket nanaganan ti inauna iti Jacob ket Jose ti inaudi."
                },
                {
                    "number": 8,
                    "text": "Ket napasamak nga idi nakalugankamin amin iti bapor, ket naalamin amin dagiti balon ken banag a naibilin, naglayagkami iti taaw nga agturong iti naikari a daga."
                },
                {
                    "number": 9,
                    "text": "Ket kalpasan ti panaglayagmi babaen ti tulong ti angin iti adu nga aldaw, adtoy, rinugian dagiti kabsatko ken dagiti lallaki nga annak ni Ismael ken dagiti assawada ti nagraragsak, iti kasta inrugida ti nagsasala, ken nagkakanta, ken nagsasao iti nakarasrasaw, wen, nalipatandan no ania a pannakabalin ti nangisadsad kadakuada ditoy; wen, naisungsongda iti nalabes a kinadursok."
                },
                {
                    "number": 10,
                    "text": "Ket siak ni, Nephi, nangrugiak nga agbuteng amangan no makapungtot ti Apo kadakami, ket saplitannakami gapu iti basolmi, ket alun-onennakami ti liweng a paset ti baybay; gapuna, siak, ni Nephi, rinugiak ti makisao kadakuada a sitatanang; ngem adtoy nagpungtotda kaniak, a kinunada: Dimi ipalubos a ti inaudi a kabsatmi ti mangituray kadakami."
                },
                {
                    "number": 11,
                    "text": "Ket napasamak a tinengngel ken pinungodak da Laman ken Lemuel iti tali, ket kasta unay ti kinasabrakda kaniak; nupay kasta impalubos ti Apo tapno ipakitana ti pannakabalinna, ti pannakatungpal dagiti balikas nga insawangna a maipapan kadagiti nadangkes."
                },
                {
                    "number": 12,
                    "text": "Ket napasamak a kalpasan ti panangpungoda kaniak tapno saanak a makagunay, nagsardeng a nagandar ti kompas nga insagana ti Apo."
                },
                {
                    "number": 13,
                    "text": "Gapuna, saanda nga ammo no sadino ti pangituronganda iti bapor, ket dimteng ti napigsa a bagyo, wen, napigsa ken nakabutbuteng a bagyo, ket naipasanudkami iti danum iti tallo nga aldaw; ket nangrugi ti napalalo a panagbutengda amangan no malmesda iti taaw; nupay kasta saandak a rinuk-atan."
                },
                {
                    "number": 14,
                    "text": "Ket iti maikapat nga aldaw, a pannakaipasanudmi, rimmungsot ti bagyo."
                },
                {
                    "number": 15,
                    "text": "Ket napasamak a dandanin alun-onennakami ti kaadalman a paset ti baybay. Ket kalpasan ti pannakaipasanudmi iti las-ud ti uppat nga aldaw, nangrugi a naamiris dagiti kabsatko ti panangukom ti Dios kadakuada, ket masapul a mapukawda malaksid no agbabawida kadagiti basolda; gapuna, immayda kaniak, ket winarwarda ti pungok, ket adtoy, limteg ti pungupunguak; kasta met dagiti palaypalayko, ket nakasaksakit."
                },
                {
                    "number": 16,
                    "text": "Nupay kasta, nagtalekak iti Diosko, ket nagdaydayawak kenkuana iti nagmalem; ket saanak a nagdayamudom iti Apo gapu iti panagsagsagabak."
                },
                {
                    "number": 17,
                    "text": "Ita adu a banag ti naibaga ti amak, ni Lehi, kadakuada, ken kadagiti pay lallaki nga annak ni Ismael; ngem, adtoy, inyebkasda ti adu a panangipangtada iti siasino man a mangisakit kaniak; ket kimmapsut dagiti nagannak kaniak, a nataenganen ken nagitured iti adu a leddaang gapu kadagiti annakda, wen, agingga a naidalitda iti sakit."
                },
                {
                    "number": 18,
                    "text": "Gapu iti ladingit ken adu a leddaangda, ken gapu iti basol dagiti kabsatko, immasideg ti kanito a panangsabatda iti Diosda; wen, dandanin maigamer iti tapok dagiti ubanda; wen, asidegen ti ipapanda a sileleddaang iti nadanum a tanem."
                },
                {
                    "number": 19,
                    "text": "Ket gapu iti kinaubing da Jacob ken Jose, ken kasapulanda ti adu a taraon, nagladingitda iti panagsagaba ti inada; ken kasta met ti asawak nga aglulua ken agkarkararag, ken kasta met dagiti annakko, saanda a napalukneng ti puso dagiti kabsatko tapno ruk-atandak."
                },
                {
                    "number": 20,
                    "text": "Ket awan iti uray ania malaksid ti pannakabalin ti Dios, a nangipangta kadakuada iti pannakadadaelda, ti mabalin a mangpalukneng iti pusoda; gapuna, idi maimatanganda a dandanin ti pannakaalun-onda iti kaadalman a paset ti baybay, nagbabawida kadagiti banag a naaramidda, iti kasta, rinuk-atandak."
                },
                {
                    "number": 21,
                    "text": "Ket napasamak a kalpasan ti panangruk-atda kaniak, adtoy, innalak ti kompas, ket nagandar iti ania man a kinalikagumak. Ket napasamak a nagkararagak iti Apo; ket kalpasan ti panagkararagko nagsardeng ti angin, ken nagsardeng ti bagyo, ket nagari ti linak."
                },
                {
                    "number": 22,
                    "text": "Ket napasamak a siak, ni Nephi, inturongko ti bapor, ket naglayagkami manen nga agturong iti naikari a daga."
                },
                {
                    "number": 23,
                    "text": "Ket napasamak a kalpasan ti panaglayagmi iti las-ud ti adu nga aldaw nakagtengkami iti naikari a daga; ket simmangladkami iti daga, ket impatakdermi dagiti toldami; ket ninagananmi iti naikari a daga."
                },
                {
                    "number": 24,
                    "text": "Ket napasamak a rinugianmi a sukayen ti daga, ket rinugianmi ti agmula iti bukbukel; wen, intukitmi amin a bukbukel iti daga, nga intugotmi manipud iti daga ti Jerusalem. Ket napasamak a kasta unay ti kinalangtoda; gapuna, nalabon ti paraburmi."
                },
                {
                    "number": 25,
                    "text": "Ket napasamak a naduktalanmi iti naikari a daga, bayat ti panagdaliasatmi iti langalang, nga adda dagiti nadumaduma nga ayup iti bakir, babbai ken lallaki a baka, asno ken kabalio, naamo ken naatap a kalding, ken amin a kita ti naatap a dinguen, nga agpaay iti tao. Ken nasarakanmi ti amin a kita ti minas, balitok ken pirak, ken kobre."
                }
            ]
        },
        "/study/scriptures/bofm/1-ne/19": {
            "uri": "/study/scriptures/bofm/1-ne/19",
            "title": "1 Nephi 19",
            "data_type": "chapter",
            "chapter_name": "Kapitulo 19",
            "chapter_summary": [
                "Agaramid ni Nephi iti pinanid a minas ket isuratna ti pakasaritaan dagiti taona—Umay ti Dios ti Israel innem a gasut a tawen manipud iti panawen nga ipapanaw ni Lehi iti Jerusalem—Ibaga ni Nephi dagiti panagitured ken pannakailansana—Maumsi ken mawarawaranto dagiti Hudio agingga iti ud-udina nga aldaw, inton agsublida iti Apo. Agarup 588–570 S.C."
            ],
            "verses": [
                {
                    "number": 1,
                    "text": "Ket napasamak a binilinnak ti Apo, gapuna a nagaramidak iti pinanid a minas a pangikitikitak iti pakaammo dagiti taok. Ket inkitikitko kadagiti pinanid nga inaramidko ti pakaammo ti amak, kasta met ti panagdaliasatmi iti langalang, ken dagiti pammadto ti amak; kasta met nga inkitikitko ti adu a bukodko a pammadto kadagitoy."
                },
                {
                    "number": 2,
                    "text": "Ket diak ammo kadagita a panawen a panangaramidko kadagitoy a bilinennak ti Apo a mangaramid kadagitoy a pinanid; gapuna, maikitikit kadagiti umuna a pinanid a nasaokon ti pakaammo ti amak, ken ti puon dagiti ammana, ken ti ad-adu a paset dagiti padasmi iti langalang; gapuna, dagiti banag a naaramid sakbay nga inaramidko dagitoy a pinanid, pudno, kangrunaanna a maagapad dagiti umuna a pinanid."
                },
                {
                    "number": 3,
                    "text": "Ket kalpasan ti panangaramidko kadagitoy a pinanid babaen ti bilin, siak, ni Nephi, immawat iti bilin a dagiti naespirituan a panagserbi ken dagiti pammadto, dagiti nalawlawag ken napatpateg a pasetda, nasken a maisurat kadagitoy a pinanid; ken kasta met a nasken a maitalimeng dagiti banag a naisurat a pangiwanwan kadagiti taok, a rumbeng nga agtagikua iti daga, kasta met nga agpaay iti sabsabali a nainsiriban a pakasapulan, nga ammo ti Apo dagita a pakasapulan."
                },
                {
                    "number": 4,
                    "text": "Gapuna, siak, ni Nephi, nagaramid iti pakaammuan kadagiti sabsabali a pinanid, a mangted iti pakaammo, wenno mangted iti ad-adu a pakaammo kadagiti gubat ken panagsusupanget ken dagiti pannakadadael dagiti taok. Ket naaramidko daytoy, ket imbilinko kadagiti taok ti rumbeng nga aramidenda inton awanakon; a nasken a maipaima dagitoy a pinanid kadagiti sumarsaruno a kaputotan, wenno kadagiti sumarsaruno a propeta, agingga iti ad-adu pay a pammilin ti Apo."
                },
                {
                    "number": 5,
                    "text": "Ket maitedto ti pakaammuan ti panangaramidko kadagitoy a pinanid kalpasanna; sa kalpasanna, adtoy, intultuloyko a maibatay iti nasaokon; ket inaramidko daytoy tapno ad-adu ti sagrado a banag a maitalimeng iti pannakaammo dagiti taok."
                },
                {
                    "number": 6,
                    "text": "Nupay kasta, diak mangisurat iti ania man kadagiti pinanid malaksid iti namnamaek a sagrado. Ket ita, no agbiddutak, uray ta nagbiddut met dagidi immun-una; saan a gapu ta ikalilisko ti bagik gapu kadagiti sabali a tao, ngem gapu iti kinakapsut nga adda kaniak, iti lasag, ikalilisko ti bagik."
                },
                {
                    "number": 7,
                    "text": "Ta dagiti banag nga ibilang ti sumagmamano a tao nga addaan iti pateg, nga agpada iti bagi ken iti kararua, ipapan dagiti sabsabali nga awan ti kaes-eskanna ket ilupeklupekda. Wen, ilupeklupek dagiti tao uray pay ti Dios ti Israel; kunak, ilupeklupekda ngem kunak iti sabali a balikas—ipapanda nga awan ti kaes-eskanna, ket dida dumngeg kadagiti pammagbagana."
                },
                {
                    "number": 8,
                    "text": "Ket adtoy umayto, kas maibatay kadagiti balikas ti anghel, iti innem-a-gasut a tawen manipud iti panawen nga ipapanaw ti amak iti Jerusalem."
                },
                {
                    "number": 9,
                    "text": "Ket ukomento isuna ti lubong, gapu iti kinamanagbasolda, a maysa nga awan ti kaes-eskanna a banag; gapuna a dusaenda, ket iturednanto; ken saplitenda, ket iturednanto. Wen, tupraanda, ket iturednanto, gapu iti naayat a panangngaasina ken ti naunday a panagituredna nga agpaay kadagiti annak ti tattao."
                },
                {
                    "number": 10,
                    "text": "Ket ti Dios dagiti ammatayo, a napapanaw iti Egipto, a nawayawayaan iti pannakaadipen, ken kasta met nga impaknina ida iti langalang, wen, ti Dios ni Abraham, ken ni Isaac, ken ti Dios ni Jacob, insukona ti bagina, kas maibatay kadagiti balikas ti anghel, a kas tao, kadagiti ima dagiti nadangkes a tao, tapno maitag-ay, kas maibatay kadagiti balikas ni Zenock, ket mailansa iti krus, kas maibatay kadagiti balikas ni Neum, ket maitabon iti tanem, kas maibatay kadagiti balikas ni Zenos, a sinaona maipanggep kadagiti tallo nga aldaw ti sipnget, a maitedto a tanda ti ipapatayna kadagiti agtaeng kadagiti isla ti baybay, kangrunaanna a maited kadagiti adda iti balay ti Israel."
                },
                {
                    "number": 11,
                    "text": "Ta kastoy ti kinuna ti propeta: Awan duadua a sarungkaranto ti Apo a Dios ti amin a balay ti Israel iti dayta nga aldaw, sumagmamano babaen ti timekna, gapu iti kinalintegda, para iti nalaus a rag-o ken pannakaisalakanda, ken kadagiti sabsabali babaen dagiti gurruod ken kimat ti bilegna, babaen ti bagyo, babaen ti apuy, ken babaen ti asuk, ken alibungubong ti sipnget, ken babaen ti panagrengngat ti daga, ken babaen ti pannakaisang-at kadagiti bantay."
                },
                {
                    "number": 12,
                    "text": "Ket awan duadua a mapasamak amin dagitoy a banag, kinuna ti propeta a ni Zenos. Ket nasken a maburakburak dagiti batbato; ket gapu iti ung-ungor iti daga, adu kadagiti ari dagiti isla ti baybay ti magutugot babaen ti Espiritu ti Dios, a mangipukkaw: Nagitured ti Dios ti nakaparsuaan."
                },
                {
                    "number": 13,
                    "text": "Ket kadakuada nga adda iti Jerusalem, kinuna ti propeta, dangranto ida ti amin a tao, gapu ta inlansada iti krus ti Dios ti Israel, ket insiasida ti pusoda, sinupringda dagiti tanda ken datdatlag, ken ti bileg ken gloria ti Dios ti Israel."
                },
                {
                    "number": 14,
                    "text": "Ket gapu ta insiasida ti pusoda, kinuna ti propeta, ken inumsida ti Nasantuan ti Israel, agallaalladanto iti nainlasagan a bagida, ket mapukawda, ken agbalinda a pagiinnarasaasan ken pagsasaritaan, ket magurguradanto iti amin a pagilian."
                },
                {
                    "number": 15,
                    "text": "Nupay kasta, inton dumteng dayta nga aldaw, kinuna ti propeta, no saandanton nga isiasi ti pusoda a maibusor iti Nasantuan ti Israel, malagipnanto ti katulagan nga inaramidna kadagiti ammada."
                },
                {
                    "number": 16,
                    "text": "Wen, malagipnanton dagiti isla ti baybay; wen, ken amin dagiti tao nga adda iti balay ti Israel, ukkonekto, kinuna ti Apo, kas maibatay kadagiti balikas ti propeta a ni Zenos, manipud iti uppat a suli ti lubong."
                },
                {
                    "number": 17,
                    "text": "Wen, makitanto ti sangalubongan ti panangisalakan ti Apo, kinuna ti propeta; maparaburanto ti tunggal pagilian, kakabsat, pagsasao ken tattao."
                },
                {
                    "number": 18,
                    "text": "Ket siak, ni Nephi, insuratko dagitoy a banag kadagiti taok, ta mabalin a magutugotko ida a manglagip iti Apo a Mannubbotda."
                },
                {
                    "number": 19,
                    "text": "Gapuna, nagsaoak kadagiti amin iti balay ti Israel, no talaga met laeng a gun-odenda dagitoy a banag."
                },
                {
                    "number": 20,
                    "text": "Ta adtoy, adda dagiti aramidko iti espiritu, a mangupay kaniak a namagkutukot kadagiti susuopko, kadagiti adda iti Jerusalem; ta no saan a naasi ti Apo, a nangipakita kaniak ti maipanggep kadakuada, a kas kadagiti nagkauna a propetana, napukawak met koma."
                },
                {
                    "number": 21,
                    "text": "Ket awan duadua nga impakitana kadagiti nagkauna a propeta ti amin a banag maipanggep kadakuada; ken kasta met nga adu ti impakitana a maipanggep kadatayo; gapuna, nasken nga ammotayo ti maipanggep kadakuada ta naisuratda kadagiti pinanid a gambang."
                },
                {
                    "number": 22,
                    "text": "Ita napasamak a siak, ni Nephi, insurok dagitoy a banag kadagiti kakabsatko; ken napasamak nga adu a banag ti imbasak kadakuada, a naikitikit kadagiti pinanid a gambang, tapno maammuanda ti maipanggep iti inar-aramid ti Apo kadagiti sabali a daga, kadagiti nagkauna a tao."
                },
                {
                    "number": 23,
                    "text": "Ket adu a banag ti imbasak kadakuada a naisurat kadagiti libro ni Moises; ngem tapno ad-adda a magutugotko ida a mamati iti Apo a Mannubbotda imbasak kadakuada dagiti sinurat ti propeta a ni Isaias; ta inaramatko amin a nasantuan a kasuratan kadatayo, tapno agbalinda koma a pakairanudan ken pagadalantayo."
                },
                {
                    "number": 24,
                    "text": "Gapuna nagsaoak kadakuada, a kinunak: Denggenyo dagiti balikas ti propeta, dakayo a natda iti balay ti Israel, ti sanga a naisina; denggenyo dagiti balikas ti propeta, a naisurat kadagiti amin a balay ti Israel, ken aramatenyo ida para iti bagbagiyo, tapno maaddaankayo iti namnama ken dagiti kakabsatyo a nakaisinaanyo; ta kastoy a wagas ti insurat ti propeta."
                }
            ]
        },
        "/study/scriptures/bofm/1-ne/20": {
            "uri": "/study/scriptures/bofm/1-ne/20",
            "title": "1 Nephi 20",
            "data_type": "chapter",
            "chapter_name": "Kapitulo 20",
            "chapter_summary": [
                "Ipalgak ti Apo dagiti panggepna iti Israel—Mapili ti Israel iti urno ti panagsagaba ket nasken a pumanawda iti Babilonia—Idilig iti Isaias 48. Agarup 588–570 S.C."
            ],
            "verses": [
                {
                    "number": 1,
                    "text": "Imdengan ken denggenyo daytoy, O balay ni Jacob, a naawagan iti nagan ni Israel, ken naggapu iti dandanum ti Judah, wenno iti dandanum a pagbuniagan, a nangisapata iti nagan ti Apo, ken nangagapad iti Dios ti Israel, ngem dida met insapata ti kinapudno wenno ti kinalinteg."
                },
                {
                    "number": 2,
                    "text": "Nupay kasta, inawaganda ti bagbagida a nasantuan a siudad, ngem dida met intalimeng iti bagbagida ti Dios ti Israel, nga Apo ti Pangen; wen, Apo ti Pangen ti naganna."
                },
                {
                    "number": 3,
                    "text": "Adtoy, naipakdaarkon dagiti immuna a banag manipud idi punganay; ket nagaonda iti ngiwatko, ken impakitak kadakuada. Kellaat nga impakitak kadakuada."
                },
                {
                    "number": 4,
                    "text": "Ket inaramidko agsipud ta ammok a nasukirkayo, ken limmandok ti piskel ti tengngedyo, ken gimmambang ti kidayyo;"
                },
                {
                    "number": 5,
                    "text": "Ken naipakdaarkon kadakayo uray pay idi punganay; naipakitakon kadakayo sakbay a napasamak; ket impakitak kadakayo iti amakko a kunaenyo—Ti didiosek ti nangaramid kadakuada, ken ti naikitikit a ladawak, ken ti nagamay a ladawak ti nangbilin kadakuada."
                },
                {
                    "number": 6,
                    "text": "Nakita ken nangngegyo amin dagitoy; ket diyo kadi ipakdaar ida? Ken kasta met a naipakitakon kadakayo dagiti baro a banag manipud itoy a panawen, uray pay dagiti nailemmeng a banag, ngem diyo ida ammo."
                },
                {
                    "number": 7,
                    "text": "Ita ti pannakaaramidda, ket saan nga idi punganay, naipakdaarda kadakayo uray pay iti aldaw sakbay a nangngegyo ida, amangan ta kunayo—Adtoy am-ammok ida."
                },
                {
                    "number": 8,
                    "text": "Wen, ket saanyo a nangngeg; wen, diyo ammo; wen, saan pay a nalukatan ti lapayagyo iti dayta a kanito, ta ammok a sinisikap ti pannakilangenyo, ket naawaganda a managbasol manipud pay iti saklulo."
                },
                {
                    "number": 9,
                    "text": "Nupay kasta, alep-epek ti pungtotko gapu iti naganko, ket liniklikankayo gapu iti dayawko, ket saankayo a papatayen."
                },
                {
                    "number": 10,
                    "text": "Ta, adtoy, dinalusankayo, pinilikayo iti urno ti panagsagaba."
                },
                {
                    "number": 11,
                    "text": "Para iti pagimbagak, wen, para iti pagimbagak aramidek daytoy, ta saanko nga ipalubos a marugitan ti naganko, ken saanko nga ited iti sabali ti gloriak."
                },
                {
                    "number": 12,
                    "text": "Imdengannak, O Jacob, ken Israel ti awagko, ta siak ti isu; siak ti immuna, ken siak met ti maudi."
                },
                {
                    "number": 13,
                    "text": "Impasdekko met babaen ti imak ti pamuon ti daga, ket rinukod ti kanawan nga imak ti langit. Inawagak ida ket sangsangkamaysada a timmakder."
                },
                {
                    "number": 14,
                    "text": "Dakayo amin, agtitiponkayo, ken dumngeg; asino kadakuada ti nangipakdaar kadagitoy a banag kadakuada? Inayat ti Apo; wen, ket tungpalenna ti balikasna nga impakdaarna kadakuada; ket aramidenna ti pagayatanna iti Babilonia, ket gaw-aten ti takiagna dagiti Caldeano."
                },
                {
                    "number": 15,
                    "text": "Kasta met, kinuna ti Apo; siak nga Apo, wen, naibagakon; wen, napilikon a mangipakdaar, inkuyogko, ket pagbalinenna a nabunga ti aramidna."
                },
                {
                    "number": 16,
                    "text": "Umasidegkayo kaniak; diak pay nagsao iti nalimed; manipud idi punganay, nasaokon manipud iti kanito a panangipakdaarko; ket ti Apo a Dios, ken ti Espirituna, ti nangibaon kaniak."
                },
                {
                    "number": 17,
                    "text": "Ket kasta ti kinuna ti Apo, ti Mannubbotyo, ti Nasantuan ti Israel; imbaonko, ti Apo a Dios a mangiwanwan kadakayo a magunggonaan, a mangiturong kadakayo iti dana a surotenyo, naaramiden."
                },
                {
                    "number": 18,
                    "text": "O tapno imdenganyo dagiti bilinko—ket maaddaankayo iti talinaay a kas iti karayan, ken kas kadagiti dalluyon ti baybay ti kinalintegyo."
                },
                {
                    "number": 19,
                    "text": "Kas met iti anay ti bukelyo; kas iti darat sadiay dagiti saringit iti lalaemyo; saan koma a maisina wenno madadael ti naganna iti sangok."
                },
                {
                    "number": 20,
                    "text": "Mapankayo iti Babilonia, libasanyo dagiti Caldeano, ipakdaaryo iti nasam-it a timek, ibagayo daytoy, yebkasyo iti sangalubongan; kunayo: Nasubboten ti Apo ni Jacob nga adipenna."
                },
                {
                    "number": 21,
                    "text": "Ket saanda a nawaw; imbagnosna ida iti disierto, pinagubbogna ti kabatuan nga agpaay kadakuada; binurakna met dagiti bato ket nagpussuak ti danum."
                },
                {
                    "number": 22,
                    "text": "Ket iti laksid ti panangaramidna amin kadagitoy, ken ad-adu pay, awan ti kappia, kinuna ti Apo, kadagiti nadangkes."
                }
            ]
        },
        "/study/scriptures/bofm/1-ne/21": {
            "uri": "/study/scriptures/bofm/1-ne/21",
            "title": "1 Nephi 21",
            "data_type": "chapter",
            "chapter_name": "Kapitulo 21",
            "chapter_summary": [
                "Siawto ti Mesias kadagiti Gentil ken wayawayaannanto dagiti balud—Maurnongto ti Israel babaen ti bileg kadagiti ud-udina nga aldaw—Dagitinto ari ti manaripato nga amma kadakuada—Idilig iti Isaias 49. Agarup 588–570 S.C."
            ],
            "verses": [
                {
                    "number": 1,
                    "text": "Ket manen: Imdenganyo, O balay ti Israel, dakayo amin a naisina ken napapanaw gapu iti kinadangkes dagiti pastor dagiti taok; wen, dakayo amin a naisina, a naiwaraswaras iti ganggannaet, a tattaok, O balay ti Israel. Dumngegkayo, O dakayo nga isla, kaniak, ken dumngegkayo a tattao iti adayo; pinusgannak ti Apo manipud iti saklulo; inagapadna ti naganko manipud pay iti tian ti inak."
                },
                {
                    "number": 2,
                    "text": "Ket pinagbalinna ti ngiwatko a kas iti natadem nga espada; inlemmengnak iti anniniwan ti imana, ken pinagbalinnak a natadem a pika; inlemmengnak iti pigergerna;"
                },
                {
                    "number": 3,
                    "text": "Ket kinunana kaniak: Sika ti adipenko, O Israel, nga igloriakto."
                },
                {
                    "number": 4,
                    "text": "Kalpasanna kinunak, nagtrabahoak iti awan kaes-eskanna, inibusko ti pigsak nga awan mamaay ken awan kaes-eskanna; manamnama a ti pangngeddengko adda iti Apo, ken ti aramidko adda iti Diosko."
                },
                {
                    "number": 5,
                    "text": "Ket ita, kinuna ti Apo—a nangbukel kaniak iti saklulo a siakto ti adipenna, a mangidatagto manen ken ni Jacob kenkuana—nupay saan a maurnong ti Israel, maigloriaakto iti imatang ti Apo, ket tinto Diosko ti pigsak."
                },
                {
                    "number": 6,
                    "text": "Ket kinunana: Nalag-an a banag ti panagbalinmo nga adipenko a mangtarabay kadagiti tribu ni Jacob, ken mangisubli iti kasisigud dagiti nataginayon iti Israel. Ikkankanto met iti silaw nga agpaay kadagiti Gentil, tapno sikanto ti pakaisalakanak iti panungpalan ti daga."
                },
                {
                    "number": 7,
                    "text": "Kastoy ti kinuna ti Apo, ti Mannubbot ti Israel, ti Nasantuan, isu nga inumsi ti tao, isu a ginura dagiti pagilian, iti adipen dagiti agturay: Makita ken tumakderto dagiti ari, agtamedto met dagiti prinsipe, gapu iti Apo a napudno."
                },
                {
                    "number": 8,
                    "text": "Kastoy ti kinuna ti Apo: Mangngegkanto iti maanamongan a panawen, O isla ti baybay, ken tulongankanto iti aldaw ti panangisalakan; ken taginayonenkanto, ken itdekto kenka ti adipenko iti katulagan dagiti taok, a mangbangon iti daga, a mangipatawid kadagiti ragangirang a tawid."
                },
                {
                    "number": 9,
                    "text": "Tapno masaomto kadagiti balud: Mapankayo; kadakuada nga adda iti kasipngetan: Ipakitayo ti bagbagiyo. Mataraonandanto iti daldalan, ket itinto nangato a luglugar ti pagpastoranda."
                },
                {
                    "number": 10,
                    "text": "Saandanto nga agbisin wenno mawaw, kasta met a saan a madangran ida ti pudot wenno ti init; ta isunto a mangaasi kadakuada ti mangibagnos kadakuada, kasta met nga iturongnanto ida kadagiti ubbog."
                },
                {
                    "number": 11,
                    "text": "Ket pagbalinekto amin a bantayko a dalan, ket maitan-okto dagiti nalawa a kalsadak."
                },
                {
                    "number": 12,
                    "text": "Ket kalpasanna, O balay ti Israel, adtoy, aggapunto dagitoy iti adayo; ken adtoy, aggapu dagitoy iti amianan ken iti laud; ket aggapu dagitoy iti daga ti Sinim."
                },
                {
                    "number": 13,
                    "text": "Agkantaka, O langit; ket agrag-oka, O daga; ta maipasdekto ti saksaka dagiti adda iti daya; agkakantakayo, O bambantay; ta saandanton a madangran; ta liwliwaen ti Apo dagiti taona, ken kaasiannanto dagiti masaksakitna."
                },
                {
                    "number": 14,
                    "text": "Ngem, adtoy, kinuna ti Zion: Binaybay-annak ti Apo, ken nalipatannakon ti Apo—ngem ipakitananto a saan."
                },
                {
                    "number": 15,
                    "text": "Ta malipatan kadi ti babai ti agsussuso nga anakna, nga awan ti kaasina iti anak a nagtaud iti saklulona? Wen, mabalin a malipatanda, ngem dikanto malipatan, O balay ti Israel."
                },
                {
                    "number": 16,
                    "text": "Adtoy, naikitikitkan kadagiti dakulapko; agnanayon iti imatangko ti bakudmo."
                },
                {
                    "number": 17,
                    "text": "Kamatento dagiti annakmo dagiti mangdadael kenka; ket agkamangto kenka dagiti mangdadael kenka."
                },
                {
                    "number": 18,
                    "text": "Ipalawlawmo ti panagkitam ket adtoy; naguummong amin dagitoy, ket umasidegdanto kenka. Ket bayat ti panagbiagko, kinuna ti Apo, kawesanyonto amin ida, a kas iti arkos, begkesenyonto ida a kas iti nobia."
                },
                {
                    "number": 19,
                    "text": "Ta dagiti dadael ken ragangirang a luglugarmo, ken ti daga a nakadadaelam, nailet unayen agpapan ita nga agpaay kadagiti agindeg; ket mayadayonto dagiti mangalun-on kenka."
                },
                {
                    "number": 20,
                    "text": "Kunanto manen iti lapayagmo, kalpasan ti pannakapukawmo iti immuna, dagiti agbalin nga annakmo: Nailet unay ti lugar a para kaniak; ikkannak iti lugar a mabalinko a pagindegan."
                },
                {
                    "number": 21,
                    "text": "Samonto kuna iti pusom: Asino ti nangted kaniak kadagitoy, idinto a napukawkon dagiti annakko, ken malmaldayak, balud, ken agallaalla? Ken asino ti nangyeg kadagitoy? Adtoy, nabatiak nga agmaymaysa; dagitoy, napanandan?"
                },
                {
                    "number": 22,
                    "text": "Kastoy ti kinuna ti Apo a Dios: Adtoy, itanggayak ti imak kadagiti Gentil, ket itudingko ti pagrukodak kadagiti tao; ket bagkatendanto dagiti lallaki nga annakda kadagiti takiagda, ken ibaklaydanto dagiti babbai nga annakda."
                },
                {
                    "number": 23,
                    "text": "Ket dagitinto ari ti amma a mangtaripato kadakuada, ken dagitinto reyna ti inna a mangtaripato kadakuada; agtameddanto kenka a maiturong dagiti rupada iti daga, ket dilpatanda ti tapok kadagiti dapanmo; ket maammuandanto a siak ti Apo; ta didanto agbain a manguray kaniak."
                },
                {
                    "number": 24,
                    "text": "Ta mailasinto kadi dagiti rinuker kadagiti maingel, wenno mawayawayaanto dagiti nalinteg a balud?"
                },
                {
                    "number": 25,
                    "text": "Ngem kastoy ti kinuna ti Apo, maipanawto met dagiti balud dagiti maingel, ken mawayawayaanto dagiti rinuker dagiti pagam-amkan; ta kasupangetkonto dagiti mangsupanget kenka, ket isalakankonto dagiti annakmo."
                },
                {
                    "number": 26,
                    "text": "Ket ipakankonto kadagiti mangirurumen kenka ti bukodda a lasag; mabartekdanto iti bukodda a dara a kasla nasam-it nga arak; ket maammuanto ti amin a tao a siak, ti Apo, ti Mangisalakan ken Mannubbotmo, ti Naindaklan ti Jacob."
                }
            ]
        },
        "/study/scriptures/bofm/1-ne/22": {
            "uri": "/study/scriptures/bofm/1-ne/22",
            "title": "1 Nephi 22",
            "data_type": "chapter",
            "chapter_name": "Kapitulo 22",
            "chapter_summary": [
                "Maiwaraswarasto ti Israel iti amin a dagdaga—Taripatuen ken taraonanto dagiti Gentil ti Israel iti ebanghelio kadagiti ud-udina nga aldaw—Maurnong ken maisalakanto ti Israel, ket mapuoranto dagiti nadangkes a kas iti garami—Madadaelto ti pagarian ti sairo, ket mapungonto ni Satanas. Agarup 588–570 S.C."
            ],
            "verses": [
                {
                    "number": 1,
                    "text": "Ket ita napasamak a kalpasan a siak, ni Nephi, nabasak dagitoy a banag a naikitikit kadagiti pinanid a gambang, inasitgandak dagiti kakabsatko ket kinunada kaniak: Ania ti kayat a sawen dagitoy a banag nga imbasam? Adtoy, nasken kadi a maawatanda a maibatay kadagiti naespirituan a banag, a mapasamakto a maibatay iti espiritu a saan ketdi nga iti lasag?"
                },
                {
                    "number": 2,
                    "text": "Ket siak, ni Nephi, kinunak kadakuada: Adtoy naiparangda kadagiti propeta babaen ti timek ti Espiritu; ta maipakaammo ti amin a banag kadagiti propeta babaen ti Espiritu, a maidanon kadagiti annak ti tattao a maibatay iti lasag."
                },
                {
                    "number": 3,
                    "text": "Gapuna, dagiti banag nga imbasak ti bambanag a maipanggep kadagiti banag nga agpadpada a naindagaan ken naespirituan; ta agparparang a ti balay ti Israel, iti saan a mabayag, maiwaraswarasto iti amin a dagdaga, ken kasta met kadagiti amin a pagilian."
                },
                {
                    "number": 4,
                    "text": "Ket adtoy, adu dagiti saanen a makaammo kadagiti adda iti Jerusalem. Wen, ad-adu a tribu ti naipanaw; ket naiwaraswarasda kadagiti isla ti baybay; ken no sadino pay awan kadatayo ti makaammo, malaksid iti pannakaammotayo a naipanawda."
                },
                {
                    "number": 5,
                    "text": "Ket manipud iti pannakaipanawda, naipadto dagitoy a banag maipanggep kadakuada, ken maipanggep met kadagiti maiwaraswarasto kalpasanna ken mailaok, gapu iti Nasantuan ti Israel; ta nasukirto dagiti sumupring kenkuana; gapuna, maiwaraswarasdanto kadagiti amin a pagilian ken kaguranto ti amin a tao."
                },
                {
                    "number": 6,
                    "text": "Nupay kasta, kalpasan ti panangtaripato kadakuada dagiti Gentil, ken naitanggayan ti Apo ti imana kadagiti Gentil ket naitudingnan ti pagrukodanna kadakuada, ken naubbadan dagiti annakda, ken naibaklaydan dagiti babbai nga annakda, adtoy naindagaan dagitoy nasaon a banag; ta dagitoy dagiti katulagan ti Apo kadagiti ammatayo; ket kayatna a sawen kadatayo kadagiti masungad nga aldaw, kasta met kadagiti kakabsattayo nga adda iti balay ti Israel."
                },
                {
                    "number": 7,
                    "text": "Ket kayatna a sawen a dumteng ti kanito a kalpasan ti pannakaiwaraswaras ken pannakailaok ti amin a balay ti Israel, mangbangonto ti Apo a Dios iti maingel a pagilian kadagiti Gentil, wen, uray iti rabaw daytoy a daga; ket maiwaraswarasto kadakuada dagiti bukeltayo."
                },
                {
                    "number": 8,
                    "text": "Ket kalpasan ti pannakaiwaraswaras dagiti bukeltayo ituloyto ti Apo a Dios ti agaramid kadagiti pagsidsiddaawan nga aramid kadagiti Gentil, nga agbalinto a napateg unay kadagiti bukeltayo; gapuna, maipadanto iti panangtaripato kadakuada dagiti Gentil ken ti pannakaubba ken pannakabaklayda."
                },
                {
                    "number": 9,
                    "text": "Ken napategto met kadagiti Gentil; ken saan la a kadagiti Gentil ngem iti amin a balay ti Israel, iti pannakaipakaammo dagiti katulagan iti Ama ti langit ken ni Abraham, a kinunana: Bendisionanto dagiti bukelyo dagiti amin a kakabsat iti daga."
                },
                {
                    "number": 10,
                    "text": "Ket ipalagipko, kakabsatko, a nasken a maammuanyo a saan a mabendisionan dagiti amin a kakabsat iti daga malaksid no aramatenna ti pannakabalinna iti imatang dagiti makipagili."
                },
                {
                    "number": 11,
                    "text": "Gapuna, ituloy ti Apo a Dios nga aramaten ti pannakabalinna iti imatang dagiti amin a pagilian, iti panangipatungpalna kadagiti katulagan ken ebangheliona kadagiti adda iti balay ti Israel."
                },
                {
                    "number": 12,
                    "text": "Gapuna, wayawayaannanto manen ida iti nakabaludanda, ket agtitipondanto kadagiti daga a tawidda; ket mawayawayaandanto iti kasipngetan ken iti pannakauppapay; ket maammuandanto a ti Apo ti Mangisalakan ken Mannubbotda, ti Naindaklan ti Israel."
                },
                {
                    "number": 13,
                    "text": "Ket ti dara dayta nabileg ken makarimon a simbaan, a manangabig iti amin a dagdaga, agballatekto met laeng kadagiti uloda; ta aggugubatdanto a sangkakadua, ket agdissonto ti ilayatda nga espada kadagiti uloda met laeng, ken mabartekdanto iti bukodda a dara."
                },
                {
                    "number": 14,
                    "text": "Ket tunggal pagilian a manggubat kenka, O balay ti Israel, isudanto met laeng ti agbibinnusor, ket maipisokdanto iti abut a kinalida a palab-og kadagiti tao ti Apo. Ket madadaelto amin dagiti bumusor iti Zion, ket dayta manangabig a nangballikog kadagiti aramid ti Apo, wen, dayta nabileg ken makarimon a simbaan, marbanto iti katapokan ket nakaronto ti pannakaduprakna."
                },
                {
                    "number": 15,
                    "text": "Ta adtoy, kinuna ti propeta, napardas ti yaasideg ti panawen nga awanton ti bileg ni Satanas a mamagsubeg kadagiti annak ti tattao; ta dumtengton ti aldaw nga agbalin a kasla garami dagiti amin a napalangguad ken dagiti agaramid iti dinadangkes; ket dumtengto ti aldaw a mapuoranda."
                },
                {
                    "number": 16,
                    "text": "Ta dumtengton ti kanito a maibukbok ti nakaro a pungtot ti Dios kadagiti amin nga annak ti tattao; ta dinanto ipalubos a dadaelen dagiti nadangkes ti nalilinteg."
                },
                {
                    "number": 17,
                    "text": "Gapuna, taginayonennanto dagiti nalinteg babaen ti pannakabalinna, uray pay no dumtengto ti nakaro a pungtotna, ket mataginayon dagiti nalinteg, a kas iti pannakadadael dagiti kabusorda iti apuy. Gapuna, awan ti rumbeng a pagdanagan dagiti nalinteg; ta kasta ti kinuna ti propeta, a maisalakanda, uray pay iti apuy."
                },
                {
                    "number": 18,
                    "text": "Adtoy, kakabsatko, kunak kadakayo, nga asidegen ti pannakapasamak dagitoy a banag; wen, umayto uray ti dara, ken apuy, ken ti alibungubong ti asuk; ket nasken nga iti rabaw daytoy a daga; ket mapasamakto kadagiti tao a maibatay iti lasag no patangkenenda dagiti pusoda a maibusor iti Nasantuan ti Israel."
                },
                {
                    "number": 19,
                    "text": "Ta adtoy, saanto a mapukaw dagiti nalinteg; ta talaga a dumtengto ti panawen a maisinanto amin dagiti mangbusor iti Zion."
                },
                {
                    "number": 20,
                    "text": "Ket awan duadua a mangisagana ti Apo iti suroten dagiti taona, iti pannakatungpal dagiti balikas ni Moises, nga imbagana, a kinunana: Mangipatakderto iti propeta ti Apo a Diosyo kadakayo, a kas kaniak; mangngegyonto kenkuana ti amin a banag a kayatna nga ibaga kadakayo. Ket mapasamakto a maisinanto kadagiti tao ti amin a di dumngeg iti dayta a propeta."
                },
                {
                    "number": 21,
                    "text": "Ket ita siak, ni Nephi, ipakdaarko kadakayo, a daytoy a propeta nga imbaga ni Moises ti Nasantuan ti Israel; gapuna, ipatungpalnanto ti panangukom iti kinalinteg."
                },
                {
                    "number": 22,
                    "text": "Ket awan ti rumbeng a pagdanagan dagiti nalinteg, ta isuda dagiti saanto a madadael. Ngem ti pagarian ti sairo, a mabangonto kadagiti annak ti tattao, pagarian a binangonda a nainlasagan—"
                },
                {
                    "number": 23,
                    "text": "Ket dumtengto a sipapardas ti panawen nga amin a simbaan a nabangon a pamataudan iti sanikua, ken kadagiti amin a nabangon a mangpabileg iti lasag, ken kadagiti nabangon a makaawis iti imatang ti lubong, ken kadagiti agessem iti tarigagay ti lasag ken kadagiti banag a nailubongan, ken agaramid iti amin a kita ti kinadakes; wen, iti ababa a pannao, amin dagiti maibilang iti pagarian ti sairo ti rumbeng nga agdanag, ken mamigerger, ken agkintayeg; isuda dagiti nasken a maingubngob iti katapokan; isuda dagiti nasken a mauram a kasla garami; ket maibatay daytoy kadagiti balikas ti propeta."
                },
                {
                    "number": 24,
                    "text": "Ket sipapardas a dumteng ti panawen a nasken a maibagnos dagiti nalinteg a kas iti urbon ti baka iti koral, ket nasken nga iturayan ti Nasantuan ti Israel a sititimbeng, ken namainglan, ken napnuan bileg, ken nagloriaan."
                },
                {
                    "number": 25,
                    "text": "Ket inummongna dagiti annakna manipud iti uppat a suli ti daga; ket minarkaanna dagiti karnerona, ket am-ammoda; ket maysa a pastor iti maysa nga ummong; ket pakanenna ti karnerona, ket iturongna ida iti pagaraban."
                },
                {
                    "number": 26,
                    "text": "Ket gapu iti kinalinteg dagiti taona, awan ti bileg ni Satanas; gapuna, saan a makaruk-at iti uneg ti adu a tawen; gapu ta awan ti bilegna a mangituray kadagiti tao, ta agbibiagda iti kinalinteg, ken ti Nasantuan ti Israel ti agturay."
                },
                {
                    "number": 27,
                    "text": "Ket ita adtoy, siak, ni Nephi, kunak kadakayo a mapasamak amin dagitoy a banag a maibatay iti lasag."
                },
                {
                    "number": 28,
                    "text": "Ngem, adtoy, agbiagto a sitatalged amin a pagilian, kakabsat, pagsasao, ken tattao iti Nasantuan ti Israel no la ketdi agbabawida."
                },
                {
                    "number": 29,
                    "text": "Ket ita siak, ni Nephi, gibusakon; ta isardengkon ti agsao iti maipanggep kadagitoy a banag."
                },
                {
                    "number": 30,
                    "text": "Gapuna, kakabsatko, igunamgunamko ti panangubogyo a pudno dagiti banag a naisurat kadagiti pinanid a gambang; ken paneknekanda a nasken nga agtungpal ti tao kadagiti bilin ti Dios."
                },
                {
                    "number": 31,
                    "text": "Gapuna, diyo kunaen a dakami laeng iti amak ti nangipaneknek, ken nangisuro met kadakuada. Gapuna, no la ketdi agtungpalkayo kadagiti bilin, ken agibtur agingga iti panungpalan, maisalakankayonto iti maudi nga aldaw. Ket kastan. Amen."
                }
            ]
        },
        "/study/scriptures/bofm/2-ne/1": {
            "uri": "/study/scriptures/bofm/2-ne/1",
            "title": "2 Nephi 1",
            "data_type": "chapter",
            "chapter_name": "Kapitulo 1",
            "chapter_summary": [
                "Impadto ni Lehi ti daga ti wayawaya—Masinasina ken masaplit dagiti bukelna no tallikudanda ti Nasantuan ti Israel—Binagbagaanna dagiti annakna a mangikawes iti kalasag ti kinalinteg. Agarup 588–570 S.C."
            ],
            "book_title": "Ti Maikadua a Libro ni Nephi",
            "book_intro": [
                "1 Ti pakaammuan iti ipapatay ni Lehi. Sumuppiat dagiti kabsat ni Nephi kenkuana. Patigmaanan ti Apo ni Nephi a mapan iti langalang. Dagiti panagdaliasatna iti langalang, ken dadduma pay."
            ],
            "verses": [
                {
                    "number": 1,
                    "text": "Ket napasamak a siak, ni Nephi, kalpasan ti panangigibusko iti panangisurok kadagiti kabsatko, adu met a banag ti imbaga ti amami, ni Lehi, kadakuada, ket inulitna kadakuada, no kasano ti kapateg ti panangiruar ti Apo kadakami iti daga ti Jerusalem."
                },
                {
                    "number": 2,
                    "text": "Ket imbagana kadakuada ti maipapan iti panagrebeldeda iti baybay, ken ti asi ti Dios a nangispal kadakuada, tapno saan ida nga alun-onen ti baybay."
                },
                {
                    "number": 3,
                    "text": "Ket imbagana pay kadakuada ti maipapan iti naikari a daga, a nagun-odda—no kasano ti kinamanangngaasi ti Apo a nangpatigmaan kadakami a pumanaw iti daga ti Jerusalem."
                },
                {
                    "number": 4,
                    "text": "Ta, adtoy, kinunana, naparmatak, a madadael ti Jerusalem; ket no nagtalinaedtayo idiay Jerusalem naungawtayo koma met."
                },
                {
                    "number": 5,
                    "text": "Ngem, kinunana, iti laksid ti panagsagabatayo, nagun-odtayo ti naikari a daga, ti daga a kasayaatan kadagiti amin a daga; ti daga nga intulag ti Apo a Dios kaniak ti rumbeng a tawiden dagiti bukelko. Wen, intulag ti Apo daytoy a daga kaniak, ken kadagiti annakko iti agnanayon, ken amin dagiti rumbeng nga iturong ti Apo iti dadduma a pagilian."
                },
                {
                    "number": 6,
                    "text": "Gapuna, siak, ni Lehi, agipadtoak babaen iti aramid ti Espiritu nga adda kaniak, nga awanto ti umay ditoy a daga malaksid no umayda babaen ti ima ti Apo."
                },
                {
                    "number": 7,
                    "text": "Gapuna, naikari daytoy a daga kenkuana a yegnanto. Ket no agpaaydanto kenkuana a kas mayannatup kadagiti bilin nga intedna, nawayadanto iti daytoy a daga; gapuna saandanto a pulos a maadipen, no mapasamak, maaramidto gapu iti kinamanagbasol; ta no aglablabesto ti kinamanagbasol, mailunodto ti daga gapu kadakuada, ngem paraburto iti agnanayon kadagiti nalinteg."
                },
                {
                    "number": 8,
                    "text": "Ket adtoy, nainsiriban a mailimed pay laeng daytoy a daga kadagiti pannakaammo dagiti sabali a pagilian; ta adtoy, adu a pagilian ti manggamgam iti daga, agingga nga awanton ti disso a matawid."
                },
                {
                    "number": 9,
                    "text": "Gapuna, siak, ni Lehi, nagun-odko ti kari, a no la ketdi tungpalen dagiti iruarto ti Apo a Dios manipud iti Jerusalem dagiti bilinna, rumang-aydanto ditoy a daga; ket masalaknibandanto manipud kadagiti sabali a pagilian, tapno matagikuada daytoy a daga. Ket no tungpalenda la ketdi dagiti bilinna maparaburandanto iti daytoy a daga, ket awanto ti mangriribuk kadakuada, wenno mangagaw iti daga a tinawidda; ket agnanayonto nga agtaengda a sitatalged."
                },
                {
                    "number": 10,
                    "text": "Ngem adtoy, no dumtengto ti panawen a mapukaw ti pammatida, kalpasan ti panangawatda iti adu a bendision manipud iti ima ti Apo—a makaammo iti pannakaparsua ti daga, ken amin a tao, a makaammo iti naindaklan ken datdatlag nga aramid ti Apo manipud iti pannakaparsua ti lubong; nga addaan iti bileg a naited kadakuada a mangaramid iti amin a banag babaen ti pammati; a nakaitedan dagiti amin a bilin manipud idi punganay, ken naiturong babaen ti awan patinggana a kinaimbag iti daytoy naikari a napateg a daga—adtoy, kunak, a no dumteng ti aldaw a tallikudanda ti Nasantuan ti Israel, ti pudno a Mesias, ti Mannubbot ken Diosda, adtoy, maipaayto kadakuada ti panangukom ti nalinteg."
                },
                {
                    "number": 11,
                    "text": "Wen, yegnanto dagiti sabali a pagilian kadakuada ket ikkannanto ida iti bileg, ket kamkamennanto kadakuada ti dagdagada, ket iwaraswaras ken saplitannanto ida."
                },
                {
                    "number": 12,
                    "text": "Wen, ket iti ilalasat ti kaputotan iti sabali pay a kaputotan addanto agayus a dara, ken naindaklan a pannakasarungkarda; gapuna, annakko, kayatko a laglagipenyo; wen, kayatko a denggenyo dagiti saok."
                },
                {
                    "number": 13,
                    "text": "O ta agriingkayo koma; agriingkayo manipud iti nargaan a pannaturog, wen, uray pay iti pannaturog iti impierno, ket ikkatenyo dagiti kawar a nangbalud kadakayo, a kawar a nangbalud kadagiti annak ti tao, tapno isuda ti adipen a maiturong iti lansad ti agnanayon a taaw ti tuok ken rigat."
                },
                {
                    "number": 14,
                    "text": "Agriingkayo! ken bumangonkayo manipud iti tapok, ket denggenyo ti timek ti agtigtigerger a nagannak, a ti bangkayna idulinyonto iti saanen a mabayag iti nalamiis ken naulimek a tanem, lugar nga awan ti agdaliasat a makasubli; iti sumagmamano pay nga aldaw surotekton ti dana ti amin a daga."
                },
                {
                    "number": 15,
                    "text": "Ngem adtoy, sinubbot ti Apo ti kararuak manipud iti impierno; namatmatak ti dayagna, ket inrakusnak iti agarup awan patinggana a bileg ti ayatna."
                },
                {
                    "number": 16,
                    "text": "Ket tarigagayak a lagipenyo a suroten ti linteg ken pangngeddeng ti Apo; adtoy, dagitoy ti kalikagum ti kararuak manipud idi punganay."
                },
                {
                    "number": 17,
                    "text": "Masansan a masneban ti pusok iti leddaang, gapu ta sibubutengak, amangan ta ti kinatangken ti pusoyo agpungtot ti Apo a Diosyo ket ipaayna kadakayo ti dagsen ti pannusana, ket maisina ken madadaelkayo nga agnanayon;"
                },
                {
                    "number": 18,
                    "text": "Wenno, mailunodkayo iti las-ud ti adu a kaputotan; ket sarungkarannakayo ti espada, ken panagbisin, ken magurgurakayo, ken isungsongnakayo ti pagayatan ken pammalud ti sairo."
                },
                {
                    "number": 19,
                    "text": "O annakko, saan koma a mapasamak kadakayo dagitoy a banag, ngem dakayo koma ti pilien ken ayaten ti Apo. Ngem adtoy, matungpal ti pagayatanna; gapu ta kinalinteg ti idaldalanna iti agnanayon."
                },
                {
                    "number": 20,
                    "text": "Ket kinunana a: No tungpalenyo dagiti bilinko agrang-aykayo iti daga; ngem no saanyo a tungpalen dagiti bilinko, maipusingkayo iti sangok."
                },
                {
                    "number": 21,
                    "text": "Ket ita tapno maragsakan ti kararuak kadakayo, ken tapno pumanaw ti pusok a siraragsak gapu kadakayo, ken tapno saanak koma a naliday ken maldaang a maitanem, tumakderkayo iti tapok, annakko a lallaki, ket agbalinkayo a tao, ken agbalinkayo a natibker ken napinget nga agkaykaysa iti panunot ken puso, sangsangkamaysa iti amin a banag, tapno saankayo a maadipen;"
                },
                {
                    "number": 22,
                    "text": "Tapno saankayo a mailunod iti nasaem a pannakailunod; ken kasta met a tapno saanyo a matukay ti gura ti nalinteg a Dios, nga agturong iti pannakadadael, wen, ti agnanayon a pannakadadael ti kararua ken bagi."
                },
                {
                    "number": 23,
                    "text": "Agriingkayo, annakko a lallaki; ikawesyo ti kalasag ti kinalinteg. Lettatenyo dagiti kawar a nangbalud kadakayo, ket rummuarkayo iti kasipngetan, ken bumangonkayo manipud iti tapok."
                },
                {
                    "number": 24,
                    "text": "Saanyon a supringen ti kabsatyo, nga addaan iti kapanunotan a nadayag, ken nagtungpal kadagiti bilin manipud idi pimmanawtayo iti Jerusalem; ken isu ti inaramat ti Dios, iti pannakaiturongtayo iti naikari a daga; ta no saan a gapu kenkuana, mabalin a nataytayo iti bisin iti langalang; nupay kasta, pinanggepyo a kettelen ti biagna; wen, ket nagitured iti adu a ladingit gapu kadakayo."
                },
                {
                    "number": 25,
                    "text": "Ket nalaus ti buteng ken kintayegko gapu kadakayo, amangan ta agitured manen; ta adtoy, pinabasolyo a nangagaw kadakayo iti pannakabalin ken panagturay, ngem ammok a saanna a tinarigagayan ti pannakabalin ken panangituray kadakayo, ngem tinuntonna ti gloria ti Dios, ken ti agnanayon a pagsayaatanyo."
                },
                {
                    "number": 26,
                    "text": "Ket nagdayamudomkayo agsipud ta napudno kadakayo. Kunayo nga inaramatna ti kinarungsot kadakayo; kunayo a nagpungtot kadakayo; ngem adtoy, ti pungtotna pungtot ti pannakabalin ti balikas ti Dios, nga adda kenkuana; ket dayta a pungtot ti kinapudno, a kas iti dayta nga adda iti Dios, a saanna a malapdan, a mangiparangarang a situtured maipapan iti kinamanagbasolyo."
                },
                {
                    "number": 27,
                    "text": "Ket masapul nga adda kenkuana ti bileg ti Dios, uray pay iti panangbilin kadakayo a masapul nga agtungpalkayo. Ngem adtoy, saan nga isu ngem ti Espiritu ti Apo nga adda kenkuana, a nanglukat iti ngiwatna a nagsao ket saanna a makaem."
                },
                {
                    "number": 28,
                    "text": "Ket ita, Laman, anakko, ken kasta met kadakayo Lemuel ken Sam, ken kasta met dagiti annakko nga annak a lallaki ni Ismael, adtoy, saankayo a mapukaw no dumngegkayo iti timek ni Nephi. Ken no dumngegkayo kenkuana ibatiankayo iti bendision, wen, uray ti umuna a bendisionko."
                },
                {
                    "number": 29,
                    "text": "Ngem alaek ti umuna a pammendisionko no saankayo a dumngeg kenkuana, wen, uray ti bendisionko, ket agtalinaedto kenkuana."
                },
                {
                    "number": 30,
                    "text": "Ket ita Zoram, kunak kenka: Adtoy, sika ti adipen ni Laban; nupay kasta, naipanawka iti daga ti Jerusalem, ket ammok a sika ti pudno a gayyem ni anakko a Nephi, iti agnanayon."
                },
                {
                    "number": 31,
                    "text": "Gapuna, gapu ta napudnoka, mabendisionanto dagiti bukelmo kadagiti bukelna, ket napaut ti panagnaedda a sirarang-ay iti rabaw daytoy a daga; ken awan, malaksid laeng no agbasolda, ti mangrakrak wenno mangriribuk iti rang-ayda iti rabaw daytoy a daga iti agnanayon."
                },
                {
                    "number": 32,
                    "text": "Gapuna, no tungpalem ti bilin ti Apo, idaton ti Apo daytoy a daga nga agpaay iti pagtalgedan ti bukelmo a kadua dagiti bukel ti anakko."
                }
            ]
        },
        "/study/scriptures/bofm/2-ne/2": {
            "uri": "/study/scriptures/bofm/2-ne/2",
            "title": "2 Nephi 2",
            "data_type": "chapter",
            "chapter_name": "Kapitulo 2",
            "chapter_summary": [
                "Umay ti pannubbot babaen ti Nasantuan a Mesias—Nasken iti panagbiag ken panagrang-ay ti nawaya a panagpili—Natnag ni Adan tapno adda tao—Siwayawaya dagiti tao nga agpili iti wayawaya ken biag nga agnanayon. Agarup 588–570 S.C."
            ],
            "verses": [
                {
                    "number": 1,
                    "text": "Ket ita, Jacob, kunak kenka: Sika ti inauna nga anakko iti aldaw ti panagtutuokko iti langalang. Ket adtoy, bayat ti kinaubingmo nagituredka iti adu a sagabaen ken leddaang, gapu iti kinadursok dagiti kabsatmo."
                },
                {
                    "number": 2,
                    "text": "Nupay kasta, Jacob, inauna nga anakko iti langalang, ammom ti kinaimbag ti Dios; ket isu ti mangted-pateg kadagiti sagabaem nga agpaay a pakairanudam."
                },
                {
                    "number": 3,
                    "text": "Gapuna, mabendisionan ti kararuam, ket makipagnaedka a sitatalged ken ni kabsatmo a Nephi; ket mabubos dagiti aldawmo nga agpaay iti Diosmo. Gapuna, ammok a nasubbotka, gapu iti kinalinteg ti Mannubbotmo; gapu ta naamirismo a dumtengto a mangisalakan kadagiti tao iti naituding a panawen."
                },
                {
                    "number": 4,
                    "text": "Ket naimatangam iti kinaagtutubom ti kinadayagna; gapuna, nagasatka a kas kadagiti kaskasabaannanto; gapu ta agpadpada ti Espiritu, idi, ita, ken iti agnanayon. Ket naisagana ti dalan manipud idi natnag ti tao, ken ti nawaya a pannakaisalakan."
                },
                {
                    "number": 5,
                    "text": "Ket naan-anay ti pannakaiwanwan ti tao a mangammo iti naimbag ken dakes. Ket naited iti tao ti linteg. Ket babaen ti linteg, awan ti lasag a malawlawagan; wenno, babaen ti linteg maisina ti tao. Wen, naisinada babaen ti naindagaan a linteg; ken kasta met a napukawda babaen ti naespirituan a linteg ti kinaimbag, ket nagbalinda a nakakaasi iti agnanayon."
                },
                {
                    "number": 6,
                    "text": "Gapuna, dumtengto ti pannakasubbot ken babaen ti Nasantuan a Mesias; agsipud ta napnuan iti parabur ken kinapudno."
                },
                {
                    "number": 7,
                    "text": "Adtoy, indatonna ti bagina a pangsubbot iti basol, a mangsungbat iti pagpatinggaan ti linteg, kadagiti amin a naaddaan iti nasneban a puso ken napnuan babawi nga espiritu; ket awan ti sabali a makasungbat iti pagpatinggaan ti linteg."
                },
                {
                    "number": 8,
                    "text": "Gapuna, anian a nagpateg ti pannakaipakaammo dagitoy a banag kadagiti agnaed iti daga, tapno maammuanda nga awan ti lasag a makapagnaed iti sidong ti Dios, malaksid no adda pammateg, panangngaasi ken parabur ti Nasantuan a Mesias, isu a nangilukon iti biagna iti lasag, ken nangisubli met laeng babaen ti pannakabalin ti Espiritu, tapno maipatungpalna ti panagungar dagiti natay, ta isu ti umuna a rumbeng nga agungar."
                },
                {
                    "number": 9,
                    "text": "Gapuna, isu ti immuna a bunga ti Dios, gapu ta isu ti mangibabaet iti amin nga annak ti tao; ket maisalakan ti siasino man a mamati kenkuana."
                },
                {
                    "number": 10,
                    "text": "Ket gapu iti pannakaibabaet ti amin, umasideg amin a tao iti Dios; gapuna, sumaklangda kenkuana, tapno ukomenna ida babaen iti kinapudno ken kinasanto nga adda kenkuana. Gapuna, ti pagpatinggan ti linteg nga inted ti Nasantuan, nga isu ti pannakaipatay ti naituding a dusa, a maisuppiat iti naituding a ragsak, a mangsungbat iti pagpatinggaan ti pannubbot—"
                },
                {
                    "number": 11,
                    "text": "Ta nasken, nga adda pagsusupadian ti amin a banag. No saan a kasta, inauna nga anakko iti langalang, saan a maipatungpal ti kinalinteg, wenno ti kinadangkes, wenno ti kinasanto wenno kinarigat, wenno imbag ken dakes. Gapuna, nasken nga agkaykaysa ti amin a banag; gapuna, no masapul a maymaysa ti bagi, nasken nga agtalinaed a kasla natay, nga awanan iti biag wenno pannakatay, wenno panagrupsa ken saan a panagrupsa, kinaragsak wenno kinarigat, wenno panagrikna wenno awanan rikna."
                },
                {
                    "number": 12,
                    "text": "Gapuna, nalabit a nasken a maparsua iti banag nga awan kaes-eskanna; gapuna nalabit nga awan koma ti banag ti nakaigapuan ti pannakaparsuana. Gapuna, masapul a dadaelen ti sirib ti Dios daytoy a banag ken dagiti agnanayon a gandatna, ken uray ti pannakabalin, ken panangngaasi, ken ti linteg ti Dios."
                },
                {
                    "number": 13,
                    "text": "Ket no kunayo nga awan ti paglintegan, kunayo met ngarud nga awan ti basol. Ket no kunayo nga awan ti basol, kunayo met ngarud nga awan ti kinalinteg. Ket no awan ti kinalinteg awan ti kinaragsak. Ket no awan ti kinalinteg wenno kinaragsak awan koma ti pannakadusa wenno panagrigat. Ket no awan dagitoy a banag awan ti Dios. Ket no awan ti Dios awantayo, wenno ti daga; ta awan koma ti panagparsua kadagiti banag, wenno agaramid wenno aramiden; gapuna, napukaw koman amin a banag."
                },
                {
                    "number": 14,
                    "text": "Ket ita, annakko, ibagak kadakayo dagitoy a banag nga agpaay nga adal ken pagimbaganyo; ta adda Dios, ket pinarsuana ti amin a banag, ti langit ken daga, ken amin a banag a linaonda, dagiti banag nga agaramid ken banag nga aramiden."
                },
                {
                    "number": 15,
                    "text": "Ket tapno matungpal ti agnanayon a panggepna iti panungpalan ti tao, kalpasan a pinarsuana dagiti immuna a nagannak kadatayo, ken dagiti ayup iti taltalon ken dagiti tumatayab iti tangatang, ket iti kamaudiananna, nasken nga adda pagsusupadian ti amin a banag a naparsua; a kas iti naiparit a bunga a maisupadi iti kayo ti biag; nasam-it ti maysa ket napait ti sabali."
                },
                {
                    "number": 16,
                    "text": "Gapuna, inted ti Apo a Dios iti tao ti karbengan nga agtignay iti bukodna a bagi. Gapuna, saan a makapagtignay ti tao iti bukodna a bagi malaksid no ar-ariten ti maysa wenno ti sabali."
                },
                {
                    "number": 17,
                    "text": "Ket siak, ni Lehi, babaen dagiti banag a nabasak, ipapanko a ti maysa nga anghel ti Dios, a kas iti naisurat, natinnag manipud iti langit; gapuna, nagbalin a sairo, ta pinilina ti kinadakes iti sango ti Dios."
                },
                {
                    "number": 18,
                    "text": "Ket gapu ta natnag manipud iti langit, ket nagbalin a marigrigat iti agnanayon, sinapulna met ti pagladingitan ti amin a tao. Gapuna, kinunana ken ni Eva, wen, kas iti dayta nataengan nga uleg, nga isu ti sairo, nga ama ti amin a kinaulbod, gapuna kinunana: Manganka iti maiparit a bunga, ket saankanto a matay, ngem agbalinkanto a kas iti Dios, a makaammo iti naimbag ken dakes."
                },
                {
                    "number": 19,
                    "text": "Ket kalpasan ti pannangan da Adan ken Eva iti maiparit a bunga napapanawda iti minuyongan ti Eden, tapno sukayenda ti daga."
                },
                {
                    "number": 20,
                    "text": "Ket naganakda; wen, kas iti kaamaan iti amin a daga."
                },
                {
                    "number": 21,
                    "text": "Ket nayatiddog ti aldaw dagiti annak ti tao, a kas iti pagayatan ti Dios, tapno makapagbabawida bayat ti kaaddada iti lasag; gapuna, nagbalin ti kasasaadda a kasasaad ti pannakapadas, ket napaatiddog ti panawenda, babaen ti bilin nga inted ti Apo a Dios kadagiti annak ti tao. Ta nangted iti bilin a masapul nga agbabawi amin a tao; ta imparangarangna iti amin a tao a napukawda, gapu iti basol dagiti nagannak kadakuada."
                },
                {
                    "number": 22,
                    "text": "Ket ita, adtoy, no saan a naglabsing ni Adan, saan koma a natnag, ngem nagtalinaed koma iti minuyongan ti Eden. Ket nagtalinaed koma amin a banag a naparsua iti sigud a kasasaadda kalpasan ti pannakaparsuada; ket nagtalinaedda koma iti agnanayon, nga awan patinggana."
                },
                {
                    "number": 23,
                    "text": "Ket awan koma ti annakda; gapuna nagtalinaedda koma iti kasasaad ti kinainosente, nga awanan iti ragsak, ta saanda nga ammo ti rigat; agaramid iti saan a naimbag, gapu ta saanda nga ammo ti basol."
                },
                {
                    "number": 24,
                    "text": "Ngem adtoy, naaramid amin a banag ti nasaririt a makaammo iti amin a banag."
                },
                {
                    "number": 25,
                    "text": "Natnag ni Adan tapno adda tao; ket ti panggep dagiti tao, ket tapno maaddaanda iti ragsak."
                },
                {
                    "number": 26,
                    "text": "Ket immay ti Mesias iti naituding a panawen, tapno subbotenna dagiti annak ti tao manipud iti pannakatnag. Ket gapu ta nasubbotda manipud iti pannakatnag nagbalinda a siwayawaya iti agnanayon, a makaammo iti naimbag ken dakes; nga agtignayda iti bagbagida a saanda a painaknakman, malaksid iti pannusa ti paglintegan iti naindaklan ken maudi nga aldaw, babaen ti bilin nga inted ti Dios."
                },
                {
                    "number": 27,
                    "text": "Gapuna, siwayawaya ti tao babaen ti lasag; ket naited amin a banag kadakuada a kas kasapulan ti tao. Ket siwayawayada nga agpili iti wayawaya ken biag nga agnanayon, babaen ti naindaklan a Mangibabaet iti amin a tao, wenno mangpili iti pannakaadipen ken ipapatay, babaen iti panangadipen ken pannakabalin ti sairo; gapu ta kalikagumanna ti pannakaitebbang ti amin a tao a kas kenkuana."
                },
                {
                    "number": 28,
                    "text": "Ket ita, annakko, kayatko nga agtalekkayo iti naindaklan a Mangibabaet, ken denggenyo dagiti naindaklan a bilinna; ken agbalinkayo a napudno kadagiti balikasna, ken pilienyo ti biag nga agnanayon, babaen ti pagayatan ti Nasantuan nga Espirituna."
                },
                {
                    "number": 29,
                    "text": "Ket saanyo a pilien ti agnanayon nga ipapatay, babaen ti pagayatan ti lasag ken ti sairo a mangik-ikut iti daytoy, a mangted iti espiritu ti sairo ti pannakabalin a mangadipen, a mangiturong kadakayo iti impierno, tapno maiturayannakayo iti pagarianna."
                },
                {
                    "number": 30,
                    "text": "Naibagakon dagitoy sumagmamano a balikas kadakayo amin, annakko a lallaki, iti maudi nga aldaw ti pannakasubokko; ket pinilik ti naimbag a paset, babaen ti balikas ti propeta. Ket awan ti sabali a panggepko malaksid ti agnanayon a pagsayaatan ti kararuayo. Amen."
                }
            ]
        },
        "/study/scriptures/bofm/2-ne/3": {
            "uri": "/study/scriptures/bofm/2-ne/3",
            "title": "2 Nephi 3",
            "data_type": "chapter",
            "chapter_name": "Kapitulo 3",
            "chapter_summary": [
                "Nakita ni Jose iti Egipto dagiti Nephite iti parmata—Impadtona ti maipanggep ken ni Joseph Smith, ti mammadto iti ud-udina nga aldaw; ni Moises, a mangispal iti Israel; ken ti idadateng ti Libro ni Mormon. Agarup 588–570 S.C."
            ],
            "verses": [
                {
                    "number": 1,
                    "text": "Ket ita kunak kenka, Jose, a buridek nga anakko. Sika ti nayanak iti langalang a nagsagabaak; wen, inyanaknaka ti inam iti aldaw a nasnebanak iti leddaang."
                },
                {
                    "number": 2,
                    "text": "Ket sapay koma ta italek kenka ti Apo daytoy a daga, a napnuan pateg a daga, a tawidem ken tawiden dagiti bukel ken dagiti kabsatmo, a pagsadaganyo iti agnanayon, no tungpalenyo la ketdi dagiti bilin ti Nasantuan ti Israel."
                },
                {
                    "number": 3,
                    "text": "Ket ita, Jose, buridek nga anakko, nga intugotko iti langalang a nagsagabaak, sapay koma ta bendisionannaka ti Apo iti agnanayon, tapno saan a madadael amin dagiti bukelmo."
                },
                {
                    "number": 4,
                    "text": "Ta adtoy, sika ti bunga ti lomok; ket nagtaudak iti kapupuon ni Jose a naipan nga adipen idiay Egipto. Ket adu ti katulagan nga inaramid ti Apo ken ni Jose."
                },
                {
                    "number": 5,
                    "text": "Gapuna, pudno a nakita ni Jose ti panawentayo. Ket nagun-odna ti kari ti Apo, a manipud iti bunga ti lomona, mangipatakder ti Apo a Dios iti nalinteg a sanga iti balay ti Israel; saan a ti Mesias, ngem maysa a sanga a maisinanto; ngem nupay kasta, malagipto kadagiti katulagan ti Apo a masapul a maiparangarang kadakuada ti Mesias iti ud-udina nga aldaw, iti espiritu ti bileg, iti pannakairuarda iti kasipngetan nga agturong iti lawag—wen, manipud iti nailemmeng a kinasipnget ken manipud iti pannakaadipen nga agturong iti wayawaya."
                },
                {
                    "number": 6,
                    "text": "Ta pudno a nagsaksi ni Jose, a kinunana: Maysa a mammadto ti pataudento ti Apo a Diosko, isu a napili a mammadto kadagiti bunga ti lomok."
                },
                {
                    "number": 7,
                    "text": "Wen, pudno a kinuna ni Jose: Kinuna ti Apo kaniak: Maysa a napili a mammadto ti pataudek manipud iti bunga ti lomom; ket isunto ti mabigbig kadagiti amin a bunga ti lomom. Ket bilinekto nga agtrabaho iti agpaay iti bunga ti lomom, dagiti kabsatna, a dakkelto ti kaipapananna kadakuada, a kas iti pannakaipakaammo kadakuada kadagiti katulagak nga inaramidko kadagiti ammam."
                },
                {
                    "number": 8,
                    "text": "Ket itedkonto kenkuana ti bilin a saanto nga agaramid iti sabali nga aramid, malaksid ti aramid nga ibilinko kenkuana. Ket aramidekto a maingel iti imatangko; gapu ta aramidennanto ti aramidko."
                },
                {
                    "number": 9,
                    "text": "Ket agbalinto a maingel a kas ken ni Moises, a nasaok a patanurekto kenka, a mangispal kadagiti taok, O balay ti Israel."
                },
                {
                    "number": 10,
                    "text": "Ket ni Moises ti patanurekto, a mangispal kadagiti taom manipud iti daga ti Egipto."
                },
                {
                    "number": 11,
                    "text": "Ngem maysa a mammadto ti patanurekto manipud iti bunga ti lomom; ket itedkonto kenkuana ti bileg a mangiwaragawag iti saok kadagiti bukel ti lomom—ken saan laeng a ti pannakaiwaragawag ti saok, kuna ti Apo, ngem ti pannakaawisda iti saok, a naipadamagen kadakuada."
                },
                {
                    "number": 12,
                    "text": "Gapuna, agsuratto dagiti bunga ti lomom; ket agsuratto met dagiti bunga ti lomo ni Juda; ket dagiti isurat dagiti bunga ti lomom, ken ti isuratto met dagiti bunga ti lomo ni Juda, agsulboddanto a sangsangkamaysa, a pangtubngar kadagiti ulbod a doktrina ken pangpasardeng iti panagsususik, ken pangipatakder iti talna kadagiti bunga ti lomom, ken mangted kadakuada iti pannakaammo kadagiti ammada iti ud-udina nga aldaw, ken kasta met iti pannakaammoda kadagiti katulagak, kuna ti Apo."
                },
                {
                    "number": 13,
                    "text": "Ket mapapigsanto manipud iti kinalupoy, iti dayta aldaw a panangrugi ti aramidko kadagiti amin a taok, nga agbanag iti pannakaisublim, O balay ti Israel, kuna ti Apo."
                },
                {
                    "number": 14,
                    "text": "Ket kastoy ti panangipadto ni Jose, a kinunana: Adtoy, bendisionanto ti Apo dayta a mammadto; ket mariribukanto dagiti mangipangta a mangdadael kenkuana; ta matungpalto daytoy a kari, a nagun-odko iti Apo, iti bunga dagiti lomok. Adtoy, namnamaek a matungpal daytoy a kari."
                },
                {
                    "number": 15,
                    "text": "Ket maisurotto kaniak ti naganna; ket maisurotto iti nagan ti amana. Ket mayaspingto kaniak; ta ti banag, a payeg ti Apo kenkuana, babaen ti pannakabalin ti Apo maisalakannanto dagiti taok."
                },
                {
                    "number": 16,
                    "text": "Wen, kasta ti panangipadto ni Jose: Sinanamaak iti daytoy a banag, a kas iti kaawan ti duaduak iti kari ni Moises; ta kinuna ti Apo kaniak, taginayonek dagiti bukelmo iti agnanayon."
                },
                {
                    "number": 17,
                    "text": "Ket kinuna ti Apo: Mangpatanurak iti Moises; ket ikkak iti pannakabalin babaen ti sarukod; ket itdek kenkuana ti panangukom babaen ti surat. Ngem saankonto a lukayan ti dilana, tapno agsao iti adu, ta saanko nga aramiden a nalaing nga agsao. Ngem isuratkonto kenkuana ti paglintegak, babaen ti imak; ken mangtudingakto iti pannakangiwatna."
                },
                {
                    "number": 18,
                    "text": "Ket kinuna met ti Apo kaniak: Mangpatanurak iti bunga ti lomom; ket mangtudingak iti pannakangiwatna. Ket siak, adtoy, itedko kenkuana dagiti isuratnanto a pakasaritaan dagiti bunga ti lomom; ket iwaragawagto ti pannakangiwat ti lomom."
                },
                {
                    "number": 19,
                    "text": "Ket dagitinto isuratna a balikas ti pakaammuan ti sariritko a nasken a maidanon kadagiti bunga ti lomom. Ket maaramidto a kasla impukkaw kadakuada dagiti bunga ti lomom manipud iti tapok; gapu ta ammok ti pammatida."
                },
                {
                    "number": 20,
                    "text": "Ket umararawdanto manipud iti tapok; wen, a kas ti panagbabawida kadagiti kabsatda, nupay adun a kaputotan ti naglabas kadakuada. Ket mapasamakto a mangngeg dagiti ararawda, a kas maibatay iti kinalawag ti balikasda."
                },
                {
                    "number": 21,
                    "text": "Gapu iti pammatida idanonkonto dagiti saoda kadagiti kabsatda a bunga dagiti lomom; ket nupay nakapsut ti timekda, papigsaekto kadagiti pammatida, iti pannakaipalagip dagiti katulagan nga imbatik kadagiti ammayo."
                },
                {
                    "number": 22,
                    "text": "Ket ita, adtoy, anakko a Jose, kastoy ti panangipadto ti amak idi un-unana."
                },
                {
                    "number": 23,
                    "text": "Gapuna, gapu itoy a katulagan mabendisionanka; ta saanto a madadael dagiti bukel, ta dumngegdanto kadagiti balikas iti libro."
                },
                {
                    "number": 24,
                    "text": "Ket addanto mapatanor a maingel kadakuada, nga agaramid iti adu a kinaimbag, nga agpada iti sao ken aramid, a maaramat kadagiti ima ti Dios, nga addaan iti napigsa a pammati, nga agaramid iti naindaklan a kinadatdatlag, ken agaramid kadagiti banag a naindaklan iti imatang ti Dios, iti pannakaipatungpal ti adu a pannakaisubli iti balay ti Israel, ken ti bukel dagiti kabsatmo."
                },
                {
                    "number": 25,
                    "text": "Ket ita, nagasatka, Jose. Adtoy, bassitka; gapuna denggem dagiti balikas ti kabsatmo, ni Nephi, ket maaramidto kenka a maibatay kadagiti balikas a naisaokon. Laglagipem dagiti balikas ti agngangabiten nga amam. Amen."
                }
            ]
        },
        "/study/scriptures/bofm/2-ne/4": {
            "uri": "/study/scriptures/bofm/2-ne/4",
            "title": "2 Nephi 4",
            "data_type": "chapter",
            "chapter_name": "Kapitulo 4",
            "chapter_summary": [
                "Bagbagaan ken bendisionan ni Lehi dagiti bukelna—Matay ken maitanem—Dayawen ni Nephi ti kinaimbag ti Dios—Ited ni Nephi ti panagtalekna iti Apo iti agnanayon. Agarup 588–570 S.C."
            ],
            "verses": [
                {
                    "number": 1,
                    "text": "Ket ita, siak, ni Nephi, ibagak ti maipapan kadagiti padto a nasao ti amak, maipapan ken ni Jose a naipan iti Egipto."
                },
                {
                    "number": 2,
                    "text": "Ta adtoy, pudno nga impadtona ti maipapan iti amin a bukelmo. Ket dagiti padto nga insuratna, awanen ti napatpateg pay. Ket nagipadto maipapan kadatayo, ken kadagiti sumarsaruno a kaputotantayo; ket dagitoy ti naisurat kadagiti pinanid a gambang."
                },
                {
                    "number": 3,
                    "text": "Gapuna, kalpasan a naileppas ti amak ti panagsaona maipapan kadagiti padto ni Jose, inayabanna dagiti annak ni Laman, dagiti annakna a lallaki, ken annakna a babbai, ket kinunana kadakuada: Adtoy, appokok, nga annak ti inauna nga anakko, kayatko nga imdengandak."
                },
                {
                    "number": 4,
                    "text": "Ta kinuna ti Apo a Dios a: No la ket agtungpalkayo kadagiti bilinko agrang-aykayonto iti daga; ket maipusingkayonto kaniak no saankayo nga agtungpal kadagiti bilinko."
                },
                {
                    "number": 5,
                    "text": "Ngem adtoy, annakko, saanak a makapan iti tanemko no dikayo mabendisionan; ta adtoy, ammok a no maiturongkayo iti dalan a rumbeng a papananyo dikayonto sumiasi."
                },
                {
                    "number": 6,
                    "text": "Gapuna, no nailunodkayo, adtoy, bendisionankayo, tapno maikkat ti lunod kadakayo ket sungbatanto dagiti dadakkelyo."
                },
                {
                    "number": 7,
                    "text": "Gapuna, gapu iti pammendisionko, saan nga ipalubos ti Apo a Dios a mataykayo; gapuna, kaasiannakayo ken dagiti bukelyo iti agnanayon."
                },
                {
                    "number": 8,
                    "text": "Ket napasamak nga idi nalpasen ti amak ti pannakisaritana kadagiti lallaki ken babbai nga annak ni Laman, dinawatna nga umasideg kenkuana dagiti lallaki ken babbai nga annak ni Lemuel."
                },
                {
                    "number": 9,
                    "text": "Ket kinunana kadakuada: Adtoy, appokok a lallaki ken babbai nga annak ti maikadua nga anakko a lalaki; adtoy, bendisionankayo iti kaasping ti impaayko kadagiti lallaki ken babbai nga annak ni Laman; gapuna, saankayonto a madadael amin; ngem mabendisionanto dagiti bukelyo iti kamaudianan."
                },
                {
                    "number": 10,
                    "text": "Ket napasamak nga idi nalpas ti amak ti pannakisaona kadakuada, adtoy, kinunana kadagiti annak ni Ismael, wen, ken kasta met iti amin a kameng ti kaamaanna."
                },
                {
                    "number": 11,
                    "text": "Ket idi nalpas ti pannakisaona kadakuada, kinunana ken ni Sam: Nagasatka, ken ti bukelmo; ta tawidemto ti daga a kas iti kabsatmo a ni Nephi. Ket maibilangto dagiti bukelmo kadagiti bukelmo; ket agbalinkanto a kas iti kabsatmo, ket dagiti bukelmo kasto kadagiti bukelna; ket mabendisionankanto iti amin nga aldawmo."
                },
                {
                    "number": 12,
                    "text": "Ket napasamak a kalpasan ti pannakisao ti amak, ni Lehi, kadagiti amin a kameng ti kaamaanna, babaen ti rikna ti pusona ken ti Espiritu ti Apo nga adda kenkuana, limmakay. Ket napasamak a natay, ket naitanem."
                },
                {
                    "number": 13,
                    "text": "Ket napasamak nga iti saan a nabayag kalpasan ti ipupusayna, kinaguradak da Laman ken Lemuel ken dagiti annak ni Ismael gapu iti ballaag ti Apo."
                },
                {
                    "number": 14,
                    "text": "Gapu ta siak, ni Nephi, napilitanak a mangibaga kadakuada, iti maipanggep kadagiti saona; ta adu a banag ti naibagak kadakuada, ket kasta met ti amak, sakbay ti ipapatayna; nga adu kadagitoy a sao ti naisurat kadagiti sabali a pinanidko; ta naisurat kadagiti sabali a pinanid ti ad-adu pay a paset ti pakasaritaan."
                },
                {
                    "number": 15,
                    "text": "Ket kadagitoy isuratko dagiti adda iti kaunggak, ken adu kadagiti nasantuan a kasuratan a naikitikit kadagiti pinanid a gambang. Gapu ta naragsak ti kaunggak kadagiti nasantuan a kasuratan, ken inutob ti pusok ida, ket isuratko ida a pagadalan ken agpaay kadagiti annakko."
                },
                {
                    "number": 16,
                    "text": "Adtoy, naragsak ti kaunggak kadagiti aramid ti Apo; ket agnanayon nga ut-utoben ti pusok dagiti banag a nakita ken nangngegko."
                },
                {
                    "number": 17,
                    "text": "Nupay kasta, iti laksid ti naindaklan a kinaimbag ti Apo, ti panangipakitana kaniak iti naindaklan ken nakaskasdaaw nga aramidna, inyikkis ti pusok: O nakakaasiak a tao! Wen, agladingit ti pusok gapu iti lasagko; agladingit ti kaunggak gapu iti kinamanagbasolko."
                },
                {
                    "number": 18,
                    "text": "Awan ti pagpisipisak, gapu iti sulisog ken basol a nalaka a manglapped kaniak."
                },
                {
                    "number": 19,
                    "text": "Ket no kalikagumak ti agrag-o, agasug ti pusok gapu kadagiti basolko; nupay kasta, ammok no asino ti nagtalkak."
                },
                {
                    "number": 20,
                    "text": "Ti Diosko ti nagsanggirak; isu ti nangibagnos kaniak manipud iti panagsagabak iti langalang; ken pinakirednak iti rabaw dagiti adalem a danum."
                },
                {
                    "number": 21,
                    "text": "Pinunnonak iti ayatna, nga uray agingga nga agrupsa ti lasagko."
                },
                {
                    "number": 22,
                    "text": "Linapdanna dagiti kabusorko, a gapu ti panagarigenggenda iti sangok."
                },
                {
                    "number": 23,
                    "text": "Adtoy, nangngegna ti ararawko iti aldaw ket inikkannak iti pannakaammo nga agparmata iti rabii."
                },
                {
                    "number": 24,
                    "text": "Ket naturedak iti aldaw gapu iti napasnek a panagkararagko iti sangona; wen, dimmanon ti timekko iti ngato; ket bimmaba dagiti anghel a nangtarabay kaniak."
                },
                {
                    "number": 25,
                    "text": "Ket intayabnak ti Espirituna iti kasta unay ti kangatona a bantay. Ket nakakitaak kadagiti nakaskasdaaw a banag, wen, nakaskasdaaw unay iti tao; ket nabilinak a saan a mangisurat kadagitoy."
                },
                {
                    "number": 26,
                    "text": "O no kasta, no nakakitaak kadagiti nakaskasdaaw a banag, no iti pannakipulapol ti Apo iti tao ket simmarungkar kadagiti annak ti tao gapu iti naipanurok a kaasina, apay a lumdaang ti pusok ken agkumeg ti kaunggak iti tanap ti leddaang, ket madadael ti lasagko, ken maibus ti pigsak, gapu iti panagsagabak?"
                },
                {
                    "number": 27,
                    "text": "Ken apay a sumukoak iti basol, gapu iti lasagko? Wen, apay a pasulisogak, nga ikkak iti gundaway ti dakes nga agumok ditoy pusok a mangdadael iti talnak ken mamagtuok iti kaunggak? Apay nga agpungtotak gapu iti kabusorko?"
                },
                {
                    "number": 28,
                    "text": "Agriingka, kaunggak! Saanka nga agnunog iti basol. Agrag-oka, O, pusok, ket saanmo nga ikkan ti kabusor iti lugar iti kaunggak."
                },
                {
                    "number": 29,
                    "text": "Saankan nga agpungtot gapu kadagiti kabusorko. Dimo pukawen ti pigsak gapu iti panagsagabak."
                },
                {
                    "number": 30,
                    "text": "Agrag-oka, O, pusok ket ipukkawmo iti Apo: O, Apo, agnanayonto a daydayawenka; wen, agrag-o kenka ti kaunggak, Diosko, a pondasion ti pannakaisalakanko."
                },
                {
                    "number": 31,
                    "text": "O, Apo, subbotem kadi ti kararuak? Isalakannak kadi manipud kadagiti ima ti kabusorko? Itdem kadi kaniak tapno agkintayegak no agparang ti basol?"
                },
                {
                    "number": 32,
                    "text": "Sapay koma ta agnanayon a siririkep iti sangok ti ruangan ti impierno, ta nasneban daytoy pusok ket napnuan babawi ti espirituk! O, Apo, dimo rikpan ti ruangan ti kinalinteg, tapno magnaak iti dalan iti nababa a tanap, tapno gaedak ti magna iti nalawa a dalan!"
                },
                {
                    "number": 33,
                    "text": "O, Apo, balkotennak koma iti kawes ti kinalintegmo! O, Apo, yaramidannak koma iti dalan nga aglibas kadagiti kabusorko! Aramidem koma a nalinteg ti dalanko! Dika koma mangikabil iti lapped iti dalanko—ngem dalusam koma ti dalan iti sangok, ken dimo koma aladan ti dalanko, ngem ti ketdi dalan dagiti kabusorko."
                },
                {
                    "number": 34,
                    "text": "O, Apo, nagtalekak kenka, ket agtalekakto kenka iti agnanayon. Diak pagkammatalkan ti pigsak; agsipud ta ammok a mailunod ti asino man nga agtalek iti pigsana. Wen, mailunodto ti agkammatalek iti tao wenno agtalek iti pigsana."
                },
                {
                    "number": 35,
                    "text": "Wen, ammok a nabuslon ti asi ti Dios kadagiti dumawat. Wen, ikkannak ti Dios, no dumawatak a sipapasnek; isu nga idawatko kenka; wen, isangitko kenka, Diosko, a pondasion ti kinalintegko. Adtoy, diakto mamingga nga umaw-awag kenka, a pondasion ken agnanayon a Diosko. Amen."
                }
            ]
        },
        "/study/scriptures/bofm/2-ne/5": {
            "uri": "/study/scriptures/bofm/2-ne/5",
            "title": "2 Nephi 5",
            "data_type": "chapter",
            "chapter_name": "Kapitulo 5",
            "chapter_summary": [
                "Sumina dagiti Nephite kadagiti Lamanite, tungpalenda ti linteg ni Moises, ken agpatakderda iti templo—Mailunod dagiti Lamanite gapu iti kaawan ti pammatida, mailaksidda iti imatang ti Apo, ken agbalinda a mamarparigat kadagiti Nephite. Agarup 588–559 S.C."
            ],
            "verses": [
                {
                    "number": 1,
                    "text": "Adtoy, napasamak a siak, ni Nephi, nagdawatak a sipapasnek iti Apo a Diosko, gapu iti pungtot dagiti kabsatko."
                },
                {
                    "number": 2,
                    "text": "Ngem adtoy, kimmaro ti gurada kaniak, ket kayatdak a patayen."
                },
                {
                    "number": 3,
                    "text": "Wen, dinayamudomandak, a kinunada: Kayatnatayo nga iturayan ti inaudi a kabsattayo; ket kasta unay ti pannakasuottayo gapu kenkuana; gapuna, patayentayo, tapno saantayonton nga agrigat gapu iti sasawenna. Ta adtoy, ditay ipalubos nga iturayannatayo; ta maibilang kadatayo, nga inauna a kakabsat, ti panangituray kadagitoy a tao."
                },
                {
                    "number": 4,
                    "text": "Saanko nga isurat ita kadagitoy a pinanid dagiti amin nga intanabutobda kaniak. Ngem umanayen ti panagkunak, a ginandatdak a patayen."
                },
                {
                    "number": 5,
                    "text": "Ket napasamak a binallaagannak ti Apo, a siak, ni Nephi, nasken a panawak ida ket mapanak iti langalang, a kaduak amin dagiti sumurot kaniak."
                },
                {
                    "number": 6,
                    "text": "Gapuna, napasamak a siak, ni Nephi, innalak ti kaamaak, ken kasta met ni Zoram ken ti kaamaanna, ken ni Sam, ti inauna a kabsatko ken ti kaamaanna, ken da Jacob ken Jose, ti inaudi a kakabsatko, ken dagiti kabsatko a babbai, ken amin dagiti sumurot kaniak. Ket amin dagiti sumurot kaniak mamati iti ballaag ken paltiing ti Dios; gapuna dimngegda kadagiti saok."
                },
                {
                    "number": 7,
                    "text": "Ket innalami dagiti toldami ken isu amin a banag a mabalin nga alaenmi, ket nagdaliasatkami iti langalang iti las-ud ti adu nga aldaw. Ket pinatakdermi dagiti toldami kalpasan ti panagdaliasatmi iti las-ud ti adu nga aldaw."
                },
                {
                    "number": 8,
                    "text": "Ket kayat dagiti taok a nagananmi ti lugar iti Nephi; gapuna, ninagananmi iti Nephi."
                },
                {
                    "number": 9,
                    "text": "Ket imbilang ti amin a nakikuyog kaniak ti bagida a tao ni Nephi."
                },
                {
                    "number": 10,
                    "text": "Ket tinungpalmi dagiti pangngeddeng, ken linteg, ken bilin ti Apo iti amin a banag, a maibatay iti paglintegan ni Moises."
                },
                {
                    "number": 11,
                    "text": "Ket adda kadakami ti Apo; ket napardas ti irarang-aymi; gapu ta nagmulakami iti bukel, ket adu manen ti naapitmi. Ket inrugimi ti nagtaraken kadagiti pangen, arban, ken nadumaduma a dinguen."
                },
                {
                    "number": 12,
                    "text": "Ket siak, ni Nephi, intugotko met dagiti kasuratan a naikitikit kadagiti pinanid a gambang; ken kasta met ti bola, wenno kompas, nga insagana ti Apo nga agpaay iti amak, kas nailanad iti naisurat."
                },
                {
                    "number": 13,
                    "text": "Ket napasamak a nakaparpardas ti irarang-aymi, ken ti yaadumi iti daga."
                },
                {
                    "number": 14,
                    "text": "Ket siak, ni Nephi, innalak ti espada ni Laban, a nagtuladanmi a nagaramid iti adu nga espada, a saganami iti ania man a pampanunoten dagiti tao a managan iti Lamanite a pangdadael kadakami; ta ammok ti gurada kaniak ken kadagiti annakko ken kadagiti maibilang a taok."
                },
                {
                    "number": 15,
                    "text": "Ket insurok dagiti taok nga agipatakder iti pasdek, ken mangusar iti amin a kita ti kayo, ken landok, ken kobre, ken gambang, ken paslep, ken balitok, ken pirak, ken dagiti napateg a minas, a naidumduma ti kaaduda."
                },
                {
                    "number": 16,
                    "text": "Ket siak, ni Nephi, nangipatakderak iti templo; ket impatakderko a kas iti pannakaaramid ti templo ni Solomon, malaksid laeng a saan a naaramid iti adu a napateg a banag; agsipud ta awan ti masarakan ditoy a daga, gapuna, saan a mabalin a maipatakder a kas iti templo ni Solomon. Ngem naipatakder a kaarngi ti templo ni Solomon; ket naidumduma ti kinapulido ti pannakaaramidna."
                },
                {
                    "number": 17,
                    "text": "Ket napasamak a siak, ni Nephi, pinagbalinko dagiti taok a nagaget, ken agtrabaho a mangaramat iti imada."
                },
                {
                    "number": 18,
                    "text": "Ket napasamak a dinawatda a siak koma ti arida. Ngem siak, ni Nephi, tinarigagayak nga awan koma ti arida; nupay kasta, impaayko kadakuada a maibatay iti amin a kabaelak."
                },
                {
                    "number": 19,
                    "text": "Ket adtoy, natungpal kadagiti kakabsatko ti sao ti Apo, a maipapan kadakuada, a masapul a siak ti mangituray ken mangisuro kadakuada. Gapuna, siak ti nangituray ken nangisuro kadakuada, babaen kadagiti bilin ti Apo, agingga a pinanggepdak a patayen."
                },
                {
                    "number": 20,
                    "text": "Gapuna, natungpal ti imbaga ti Apo kaniak, a kinunana: Ket no saanda a dumngeg iti saom, maisinadanto iti sango ti Apo. Ket adtoy, naisinada iti imatangna."
                },
                {
                    "number": 21,
                    "text": "Ket inwayatna ti lunod nga agtupak kadakuada, wen, ti nasaem a lunod, gapu iti kinamanagbasolda. Ta adtoy, pinatangkenda dagiti pusoda a maibusor kaniak, ket nagbalinda a kas iti mulinaw; gapuna, iti kinapurawda, ken napintas ken makakayawda la unay, inaramid ti Apo a Dios a nangisit ti kudilda tapno saan a makayawan dagiti taok kadakuada."
                },
                {
                    "number": 22,
                    "text": "Ket isu a kinuna ti Apo a Dios: Aramidek ida a karimon dagiti taom, malaksid no agbabawida kadagiti basbasolda."
                },
                {
                    "number": 23,
                    "text": "Ket mailunodto dagiti bukelmo a mailaok kadagiti bukelda; ta mailunoddanto iti umarngi a lunod. Ket imbaga dayta ti Apo, ket napasamak."
                },
                {
                    "number": 24,
                    "text": "Ket gapu iti lunod a naipaay kadakuada nagbalinda a sadut a tao, napno iti kinaulpit ken kinasikap, ket nagsapulda iti langalang iti anupenda nga atap nga ayup."
                },
                {
                    "number": 25,
                    "text": "Ket kinuna ti Apo a Dios kaniak: Dagitoyto ti dusa dagiti bukelmo, a mangipalagip kaniak kadakuada; ket agingga a didak malagip, ken dida denggen dagiti balikasko, dusaendanto ida agingga iti pannakadadael."
                },
                {
                    "number": 26,
                    "text": "Ket napasamak a siak, ni Nephi, inikkak-pateg da Jacob ken Jose, tapno agbalinda a saserdote ken mamaestro iti daga dagiti taok."
                },
                {
                    "number": 27,
                    "text": "Ket napasamak a nagbiagkami iti wagas a naragsak."
                },
                {
                    "number": 28,
                    "text": "Ket napalabas ti tallopulo a tawen manipud iti ipapanawmi iti Jerusalem."
                },
                {
                    "number": 29,
                    "text": "Ket siak, ni Nephi, insuratko dagiti pasamak kadagiti pinanidko, nga inaramidko, dagiti taok a kas itoy."
                },
                {
                    "number": 30,
                    "text": "Ket napasamak a kinuna ti Apo a Dios kaniak: Mangaramidka iti sabali a pinanid; ket ikitikitmo kadakuada ti adu a banag a nasayaat iti imatangko, nga agpaay a pagimbagan dagiti taom."
                },
                {
                    "number": 31,
                    "text": "Gapuna, siak, ni Nephi, tapno matungpalko dagiti bilin ti Apo, napanak ket inaramidko dagitoy a pinanid a nangikitikitak kadagitoy a banag."
                },
                {
                    "number": 32,
                    "text": "Ket inkitikitko dagiti makaay-ayo iti Dios. Ket no maay-ayo dagiti taok kadagiti aramid ti Dios maay-ayoda met kadagiti inkitikitko kadagitoy a pinanid."
                },
                {
                    "number": 33,
                    "text": "Ket no kalikaguman dagiti taok a maammuan ti ad-adu pay a naisalumina a paset ti pakasaritaan dagiti taok nasken nga amirisenda dagiti sabali pay a pinanidko."
                },
                {
                    "number": 34,
                    "text": "Ket umdasen nga ibagak a napalabas ti uppat-a-pulo a tawen, ket napasamaken kadakami dagiti gubat ken panagsusupanget kadagiti kakabsatmi."
                }
            ]
        },
        "/study/scriptures/bofm/2-ne/6": {
            "uri": "/study/scriptures/bofm/2-ne/6",
            "title": "2 Nephi 6",
            "data_type": "chapter",
            "chapter_name": "Kapitulo 6",
            "chapter_summary": [
                "Salaysayen ni Jacob ti pakasaritaan dagiti Hudio: Ti pannakabaludda iti Babilonia ken ti isusublida; ti panangituray ken pannakailansa iti krus ti Nasantuan ti Israel; ti tulong a naawat manipud kadagiti Gentil; ken ti pannakaisubli dagiti Hudio iti kasisigudda iti ud-udina nga aldaw no mamatida iti Mesias. Agarup 559–545 S.C."
            ],
            "verses": [
                {
                    "number": 1,
                    "text": "Dagiti balikas ni Jacob, ti lalaki a kabsat ni Nephi, nga imbagana kadagiti tao ni Nephi:"
                },
                {
                    "number": 2,
                    "text": "Adtoy, patpatgek a kakabsatko, siak, ni Jacob, kas tinudingan ti Dios, ken naordenan babaen ti wagas ti nasantuan nga urnosna, ken kas inikkan-pateg ti kabsatko a ni Nephi, kenkuana a bigbigenyo a kas ari wenno mangigaga, ken isu a pagsammakedanyo iti pannalaknib, adtoy ammoyo nga aglaplapusananen ti banag a naibagak kadakayo."
                },
                {
                    "number": 3,
                    "text": "Nupay kasta, agsaoak manen kadakayo; ta paggagamgamko ti pagimbagan ti kararuayo. Wen, nabileg ti tarigagayko nga agpaay kadakayo; ket ammoyo iti bagbagiyo a talaga a kasta. Ta igunamgunamko kadakayo a sireregta; ken naisurokon kadakayo dagiti balikas ti amak; ken naibagakon kadakayo ti maipanggep kadagiti amin a banag a naisurat, manipud iti pannakaparsua ti lubong."
                },
                {
                    "number": 4,
                    "text": "Ket ita, adtoy, agsaoak kadakayo maipanggep kadagiti banag nga addan, ken dumtengto pay; gapuna, ibasak kadakayo dagiti balikas ni Isaias. Ket isuda dagiti balikas a kalikaguman ti kabsatko a nasken nga ibagak kadakayo. Ket ibagak kadakayo para iti pagimbaganyo, tapno mabigbig ken maitan-okyo ti nagan ti Diosyo."
                },
                {
                    "number": 5,
                    "text": "Ket ita, dagiti balikas nga ibasak ti imbaga ni Isaias maipanggep amin iti balay ti Israel; gapuna, mayappengdanto met kadakayo, ta dakayo ti balay ti Israel. Ken adu pay dagiti banag nga imbaga ni Isaias a mayappeng kadakayo, gapu ta dakayo ti balay ti Israel."
                },
                {
                    "number": 6,
                    "text": "Ket ita, adtoy dagiti balikas: Kastoy ti kinuna ti Apo a Dios: Adtoy, itanggayakto dagiti imak kadagiti Gentil, ken itdek ti pagrukodak kadagiti tao; ket awidendanto dagiti annakda a lallaki kadagiti takiagda, ket ibaklaydanto kadagiti abagada dagiti annakda a babbai."
                },
                {
                    "number": 7,
                    "text": "Ket dagitinto ari ti manaripato nga amma, ket dagiti reyna ti manaripato nga inna; agrukbabdanto kenka a maikurno ti rupada iti daga, ken dilpatanda ti tapok dagiti dapanmo; ket maammuamto a siak ti Apo; ta didanto ibain ti aguray kaniak."
                },
                {
                    "number": 8,
                    "text": "Ket ita siak, ni Jacob, agsaoak iti banag a maipanggep kadagitoy a balikas. Ta adtoy, impakita kaniak ti Apo a dagiti adda iti Jerusalem, a naggapuanmi, napapatay ken naipanda iti pagbaludan."
                },
                {
                    "number": 9,
                    "text": "Nupay kasta, impakita kaniak ti Apo a nasken nga agsublida manen. Ken impakitana met kaniak a ti Apo a Dios, ti Nasantuan ti Israel, agpakitanto kadakuada iti lasag; ket kalpasan ti panagpakitana kadakuada dangrandanto ken ilansada iti krus, kas maibatay kadagiti balikas ti anghel a nagkuna kaniak."
                },
                {
                    "number": 10,
                    "text": "Ket kalpasan ti panangpatangkenda iti puspusoda ken panagsukirda a maibusor iti Nasantuan ti Israel, adtoy, maipaayto kadakuada ti pangngeddeng ti Nasantuan ti Israel. Ket dumtengto ti aldaw a nasken a masaplit ken agsagabada."
                },
                {
                    "number": 11,
                    "text": "Gapuna, kalpasan ti pannakaabogda nga agsublisubli, ta kasta ti kinuna ti anghel, adunto ti agsagaba iti lasag, ket saanto a maipalubos ti pannakaungawda, gapu kadagiti kararag dagiti napudno; maiwaraswarasdanto, ken masaplit, ken magurguradanto; nupay kasta, kaasianto ida ti Apo, ta inton dumtengen ti pannakaammoda iti Mannubbotda, maurnongdanto manen a sangsangkamaysa kadagiti daga a tawidda."
                },
                {
                    "number": 12,
                    "text": "Ket nagasatto dagiti Gentil, isuda nga insurat ti propeta; ta adtoy, no la ketdi agbabawida ken saanda a makiranget iti Zion, ken saanda nga urnongen ti bagbagida iti dayta nabileg ken makarimon a simbaan, maisalakandanto; ta tungpalento ti Apo a Dios ti katulagan nga inaramidna kadagiti annakna; ket daytoy ti gapu ti nangisuratan ti propeta kadagitoy a banag."
                },
                {
                    "number": 13,
                    "text": "Gapuna, dilpatanto dagiti makiranget iti Zion ken kadagiti natulagan a tao ti Apo dagiti dapanda; ket saanto nga agbain dagiti tao ti Apo. Ta tao ti Apo dagiti manguray kenkuana; ta agur-urayda pay laeng iti idadateng ti Mesias."
                },
                {
                    "number": 14,
                    "text": "Ket adtoy, kas maibatay kadagiti balikas ti propeta, itudingto manen ti Mesias ti bagina iti maikadua a gundaway a mangtunton kadakuada; gapuna, agpakitanto kadakuada a nabileg ken nagloriaan, iti pannakadadael dagiti kabusorda, inton dumteng dayta nga aldaw a mamatidan kenkuana; ket awanto ti madadael kadagiti mamati kenkuana."
                },
                {
                    "number": 15,
                    "text": "Ket madadaelto dagiti saan a mamati kenkuana, agpada a babaen ti apuy, ken ti bagyo, ken ginggined, ken panagayus ti dara, ken angol, ken bisin. Ket maammuandanto a Dios ti Apo, ti Nasantuan ti Israel."
                },
                {
                    "number": 16,
                    "text": "Ta maagaw kadi iti maingel ti nasamsam, wenno mawayawayaan kadi ti nainkalintegan ti pannakabaludna?"
                },
                {
                    "number": 17,
                    "text": "Ngem kasta ti kinuna ti Apo: Maipanawto met uray dagiti balud ti maingel, ken maidulin ti sinamsam ti pagam-amkan; ta isalakanto ti Naindaklan a Dios dagiti natulagan a taona. Ta kastoy ti kinuna ti Apo: Makirupirakto kadakuada a makirupir kenka—"
                },
                {
                    "number": 18,
                    "text": "Ken taraonakto dagiti mangirurumen kenka, iti bukodda a lasag; ken mabartekdanto iti bukodda a dara a kasla nasam-it nga arak; ket maammuanto ti amin a tao a siak nga Apo ti Mangisalakan ken Mannubbotda, ti Naindaklan ti Jacob."
                }
            ]
        },
        "/study/scriptures/bofm/2-ne/7": {
            "uri": "/study/scriptures/bofm/2-ne/7",
            "title": "2 Nephi 7",
            "data_type": "chapter",
            "chapter_name": "Kapitulo 7",
            "chapter_summary": [
                "Agsao ni Isaias a kasla Mesias—Maaddaan ti Mesias iti pagsasao dagiti masirib—Itayananto ti bukotna kadagiti mannaplit—Saanto a maibabain—Idilig iti Isaias 50. Agarup 559–545 S.C."
            ],
            "verses": [
                {
                    "number": 1,
                    "text": "Wen, ta kastoy ti kinuna ti Apo: Pinapanawka kadi, wenno pinagtalawka a saanton nga agsubli iti kaano man? Ta kastoy ti kinuna ti Apo: Yan ti kasuratan ti pannakisina ti inam? Ta pinapanawka, aya, wenno inlakoka, aya, kadagiti agpapautang? Wen, asino kadakayo ti inlakok? Adtoy, inlakoyo ti bagbagiyo gapu iti kinamanagbasolyo, ket napapanaw ti inayo gapu iti basbasolyo."
                },
                {
                    "number": 2,
                    "text": "Gapuna, idi immayak, awan ti tao; idi immawagak, wen, awan ti simmungbat. O balay ti Israel, immababa kadin ti imak ket saanen a makasubbot, wenno awan kadin ti bilegko a mangisalakan? Adtoy, inabbatak ti baybay gapu iti ungetko, pinagbalinko a langalang dagiti karayanda ket nalaes dagiti ikanda gapu ta naabbat ti danumda, ket natayda gapu iti waw."
                },
                {
                    "number": 3,
                    "text": "Pinagmantok ti langit, ket binungonko ida iti sipnget."
                },
                {
                    "number": 4,
                    "text": "Inikkannak ti Apo a Dios iti pagsasao dagiti masirib, tapno makapagsaoak iti panawenmo, O balay ti Israel. Binigat nga agriing no nabannogkan. Riingenna ti lapayagko a dumngeg a kas iti masirib."
                },
                {
                    "number": 5,
                    "text": "Linuktan ti Apo a Dios ti lapayagko, ket saanak a nagsukir, wenno immadayo."
                },
                {
                    "number": 6,
                    "text": "Intayak ti likudko iti mannaplit, ken ti rupak iti nagparut iti buok. Diak inlinged ti rupak iti pannakaibabain ken pannakatupra."
                },
                {
                    "number": 7,
                    "text": "Ta tulongannak ti Apo a Dios, ngarud saanak a maibabain. Ngarud insaganak ti rupak a kasla mulinaw, ket ammok a saanakto a mabain."
                },
                {
                    "number": 8,
                    "text": "Ket asideg ti Apo, ket inkalintegannak. Asino ti sumuppiat kaniak? Agkaykaysatayo. Asino ti kabusorko? Umasideg koma kaniak, ket saplitek iti bileg ti balikasko."
                },
                {
                    "number": 9,
                    "text": "Ta tulongannak ti Apo a Dios. Ket amin dagiti mamabasol kaniak, adtoy, dumaandanto a kas iti pagan-anay, ket kanento ida ti sanga."
                },
                {
                    "number": 10,
                    "text": "Asino kadakayo ti agbuteng iti Apo, ti agtungpal iti timek ti adipenna, ti magna iti kasipngetan nga awan ti silawna?"
                },
                {
                    "number": 11,
                    "text": "Adtoy dakayo amin a nangparnuay iti apuy, a nangbalkot iti bagiyo iti rissik, nagna iti lawag ti apuyyo ken iti rissik a pinarnuayyo. Awatenyonto daytoy kaniak—mataykayonto a sileleddaang."
                }
            ]
        },
        "/study/scriptures/bofm/2-ne/8": {
            "uri": "/study/scriptures/bofm/2-ne/8",
            "title": "2 Nephi 8",
            "data_type": "chapter",
            "chapter_name": "Kapitulo 8",
            "chapter_summary": [
                "Kadagiti ud-udina nga aldaw, liwliwaento ti Apo ti Zion ken ummongennanto ti Israel—Dumtengto iti Zion dagiti masubbot a napnuan rag-o—Idilig iti Isaias 51 ken 52:1–2. Agarup 559–545 S.C."
            ],
            "verses": [
                {
                    "number": 1,
                    "text": "Imdengandak, dakayo a simmurot iti kinalinteg. Kitaenyo ti bato a nakatubayanyo, ken ti lawa ti abut a nakakalianyo."
                },
                {
                    "number": 2,
                    "text": "Kitaenyo ni Abraham, ti amayo, ken ni Sara, isu a nangyanak kadakayo; ta inawagak a maymaysa, ket binendisionak."
                },
                {
                    "number": 3,
                    "text": "Ta liwliwaento ti Apo ti Zion, liwliwaennanto amin a nadadael a pasetna; ket aramidennanto ti langalangna a kasla Eden, ken kasla hardin ti Apo ti disiertona. Masarakanto sadiay ti rag-o ken ragsak, panagyaman ken samiweng."
                },
                {
                    "number": 4,
                    "text": "Imdengandak, tattaok; ket dumngegkayo kaniak, O pagiliak; ta agtaudto kaniak ti paglintegan, ket ipatawkonto ti lintegko a mangsilaw kadagiti tao."
                },
                {
                    "number": 5,
                    "text": "Asidegen ti kinalintegko; naaramiden ti pannakaisalakanko, ket tinto imak ti mangeddeng kadagiti tao. Urayendakto dagiti isla, ket agtalekdanto kaniak."
                },
                {
                    "number": 6,
                    "text": "Iturongyo dagiti matayo iti langit, ken kumitakayo iti daga iti baba; ta agpukawto ti langit a kasla asuk, ket dumaanto ti daga a kasla pagan-anay; ket matayto iti kasta a wagas dagiti agnaed dita. Ngem agnanayonto ti pannakaisalakanko, ket saanto a mawaswas ti kinalintegko."
                },
                {
                    "number": 7,
                    "text": "Imdengandak, dakayo a makaammo iti kinalinteg, dakayo a nangisuratak ti pusoda iti paglintegak, diyo pagamkan ti umsi dagiti tao, kasta met a dikayo agbuteng iti panangsusikda."
                },
                {
                    "number": 8,
                    "text": "Ta kanento ida ti sanga a kas iti pagan-anay, ken kanento ida ti igges a kas iti dilana. Ngem mataginayonto ti kinalintegko, ket agtultuloyto iti tunggal kaputotan ti pannakaisalakanko."
                },
                {
                    "number": 9,
                    "text": "Agriingkayo, agriingkayo! Ipanyo amin a pigsayo, O takiag ti Apo; agriingkayo a kas kadagiti nagkauna nga aldaw. Saan kadi nga isu ti nangrangrangkay ken ni Rahab, ken nangsugat iti dragon?"
                },
                {
                    "number": 10,
                    "text": "Saan kadi nga isu ti nangabbat iti baybay, ti danum ti nalawa a taaw, a nangaramid iti lansad ti baybay a pagballasiwan dagiti nasubbot?"
                },
                {
                    "number": 11,
                    "text": "Ngarud, naisubli ti pannubbot ti Apo, ken dimteng nga agkankanta iti Zion; ket maipatawto iti uloda ti agnanayon a rag-o ken kinasanto; ket magun-oddanto ti kinaragsak ken rag-o; umasiabto ti leddaang ken panagladladingit."
                },
                {
                    "number": 12,
                    "text": "Siak ti isu; wen, siak ti nangliwliwa kadakayo. Adtoy, asinoka, sika a rumbeng nga agbuteng iti tao, a matay, ken ti anak ti tao, nga agbalinto a kasla ruot?"
                },
                {
                    "number": 13,
                    "text": "Ken nanglipat iti Apo a namarsua kenka, a nanggaw-at iti langit, ken nangipatakder iti pamuon iti daga, ken nagtultuloy a maamak iti inaldaw, gapu iti pungtot ti mangidadanes, a kas man la sisasaganan a mangdadael? Ket sadino ti yan ti pungtot ti mangidadanes?"
                },
                {
                    "number": 14,
                    "text": "Maganatan ti naibelleng a balud, a mawayawayaan, ken saan koma a matay iti abut, ken saan koma met a matnag ti tinapayna."
                },
                {
                    "number": 15,
                    "text": "Ngem siak ti Apo a Diosyo, nga agungor dagiti dalluyonna; ti Apo ti Pangen ti naganko."
                },
                {
                    "number": 16,
                    "text": "Ket naisubokon dagiti balikasko kadakayo, ket nalingdankayon iti anniniwan ti imak, tapno maimulak ti langit ken maikabilkon ti pamuon iti daga, ket kunak iti Zion: Adtoy, dakayo ti taok."
                },
                {
                    "number": 17,
                    "text": "Agriingka, agriingka, tumakderka, O Jerusalem, a binartek ti ima ti Apo iti kopa ti pungtotna—sika a nabartek iti napespes nga ared-ed iti agkilkilno a kopa—"
                },
                {
                    "number": 18,
                    "text": "Ket awan ti mangipatuldo kenkuana kadagiti lallaki nga impasngayna; uray man la koma no nangkibin kenkuana, kadagiti annakna a lallaki a tinarakenna."
                },
                {
                    "number": 19,
                    "text": "Dumteng kenka dagitoy dua nga annak a lallaki, asino ti makipagrikna kenka—iti pannakaiputong ken pannakadadaelmo, ken iti bisin ken iti espada—ken asino ti pangliwliwaek kenka?"
                },
                {
                    "number": 20,
                    "text": "Natalimudaw dagiti annakmo a lallaki, malaksid dagitoy dua; nadupoyda iti ngudo ti amin a kalsada; a kas iti atap a bumaro iti iket, napnoda iti pungtot ti Apo, ti unget ti Diosmo."
                },
                {
                    "number": 21,
                    "text": "Ngarud denggem ita daytoy, sika nga agsagsagaba, ken nabartek, ket saan nga iti arak:"
                },
                {
                    "number": 22,
                    "text": "Kastoy ti kinuna ti Apom, impakaasi ti Apo ken Diosmo ti pagbanagan dagiti taona; adtoy, innalakon iti imam ti agkilkilno a kopa, ti ared-ed ti pungtotko iti kopa; saankanto nga uminum manen."
                },
                {
                    "number": 23,
                    "text": "Ngem yawatkonto kadagiti namagsagaba kenka; a nagkuna iti kararuam: Agtamedka, tapno makapagtuloykami—ket inyunnatmo ti bagim a kasla daga ken kalsada kadagiti magna."
                },
                {
                    "number": 24,
                    "text": "Agriingka, agriingka, ipanmo amin a pigsam, O Zion; yusongmo ti napintas a pagan-anaymo, O Jerusalem, ti nasantuan a siudad; ta awanen ti umay kenka manipud ita a saan a nakugit ken narugit."
                },
                {
                    "number": 25,
                    "text": "Sapridem ti tapok iti bagim; bumangonka, agtugawka, O Jerusalem; rumuk-atka iti nangbekkel kenka, O balud ti babai nga anak ti Zion."
                }
            ]
        },
        "/study/scriptures/bofm/2-ne/9": {
            "uri": "/study/scriptures/bofm/2-ne/9",
            "title": "2 Nephi 9",
            "data_type": "chapter",
            "chapter_name": "Kapitulo 9",
            "chapter_summary": [
                "Maurnongto dagiti Hudio kadagiti amin a daga a naikari kadakuada—Ti Pannubbot ti mangsaka iti tao manipud iti Pannakatnag—Agungarto ti bagi dagiti natay manipud iti tanem, ken dagiti espirituda manipud iti impierno ken iti paraiso—Maukomdanto—Ti Pannubbot ti mangisalakan manipud ken patay, impierno, iti sairo, ken awan patinggana a panagrigat—Maisalakanto dagiti nalinteg iti pagarian ti Dios—Maibanag ti dusa ti basol—Ti Nasantuan ti Israel ti agbambantay iti ruangan. Agarup 559–545 S.C."
            ],
            "verses": [
                {
                    "number": 1,
                    "text": "Ket ita, ay-ayatek a kakabsatko, binasak dagitoy a banag tapno maammuanyo dagiti tulag ti Apo nga intulagna kadagiti amin a balay ti Israel—"
                },
                {
                    "number": 2,
                    "text": "A nakisao kadagiti Hudio, babaen dagiti nasantuan a propetana, a kas idi punganay, iti nagsasaruno a kaputotan, agingga a dumteng ti panawen a pannakaisublida iti pudno a simbaan ken sakup ti Dios; inton aguurnongda nga agawid iti daga a tinawidda, ken makapagsimpadan iti amin a daga a naikari kadakuada."
                },
                {
                    "number": 3,
                    "text": "Adtoy, ay-ayatek a kakabsatko, sawek kadakayo dagitoy a banag tapno agrag-okayo, ket yangadyo ti uloyo iti agnanayon, gapu iti bendision ti Apo a Dios kadagiti annakyo."
                },
                {
                    "number": 4,
                    "text": "Ta ammok nga inggaedyo ti nagamiris, adu kadakayo, ti makaammo iti banag nga umay; gapuna ammok nga ammoyo a masapul a madadael ken matay ti lasagtayo; nupay kasta, makitatayonto ti Dios iti bagitayo."
                },
                {
                    "number": 5,
                    "text": "Wen, ammok nga ammoyo nga ipakitananto ti bagina kadakuada nga adda iti Jerusalem, a naggapuantayo ta mainugot kadakuada; ta nasken nga ipalubos nga agsagaba ti naindaklan a Namarsua tapno paiturayan iti tao iti lasag, ken matay para iti amin a tao, tapno mabalin a paiturayan kenkuana ti amin a tao."
                },
                {
                    "number": 6,
                    "text": "Ta matay amin a tao, tapno matungpal ti manangngaasi a panggep ti mannakabalin a Namarsua, masapul nga adda bileg ti panagungar, ken masapul a mapasamak iti tao ti panagungar babaen ti pannakatnag; ta immay ti pannakatnag gapu iti panagsalungasing; ket gapu ta natnag ti tao naisina iti Apo."
                },
                {
                    "number": 7,
                    "text": "Gapuna, nasken ti agnanayon a pannakasubbot—ket malaksid no mapasamak ti agnanayon a pannakasubbot saan a maikkan daytoy a panagrupsa ti bagi iti gundaway a saanen nga agrupsa. Gapuna, ti immuna a panangukom nga immay iti tao, mabalin koma met nga awan ti patinggana. Ket no kasta, malungsot ken agrupsa daytoy a lasag iti daga, tapno saanen a bumangon."
                },
                {
                    "number": 8,
                    "text": "O ti sirib ti Dios, ti asi ken paraburna! Ta adtoy, no saanen a bumangon ti lasag nasken nga agtungpal ti espiritutayo iti dayta anghel a natnag manipud iti sidong ti Agnanayon a Dios, ket nagbalin a sairo, ket saantayton a makabangon."
                },
                {
                    "number": 9,
                    "text": "Ket masapul nga agbalin dagiti espiritutayo a kas kenkuana, ket agbalintayo a sairo, anghel iti sairo, a mayadayo iti sango ti Diostayo, ket makipagnaed iti ama ti kinaulbod, iti panagrigat, a mayarig kenkuana; wen, iti dayta parsua a nangallilaw kadagiti immuna a nagannak kadatayo, a nangaramid iti bagina a kas anghel ti silaw, ket kiburenna ti annak ti tao iti nalimed a kinnunsabo ti pammapatay ken amin a kita ti nalimed a trabaho ti kinasipnget."
                },
                {
                    "number": 10,
                    "text": "O, anian a kinaindaklan ti kinaimbag ti Diostayo, a nangisagana iti dalan nga agpaay iti panaglibastayo manipud iti daytoy nakabutbuteng nga ayup; wen, dayta ayup, patay ken impierno, nga awagak iti pannakatay ti bagi, ken pannakatay ti espiritu."
                },
                {
                    "number": 11,
                    "text": "Ket gapu iti wagas ti panangsubbot ti Diostayo, ti Nasantuan ti Israel, yawatto daytoy ipapatay a nasaok, a naindagaan, dagiti minatayna; a ti patay ti tanem."
                },
                {
                    "number": 12,
                    "text": "Ket daytoy nasaok nga ipapatay, a naespirituan nga ipapatay, yawatnanto dagiti minatayna; impierno daytoy a naespirituan a pannakatay; gapuna, masapul a yawat ti patay ken impierno dagiti minatayda, ket masapul a yawat ti impierno dagiti espiritu nga adipenna, ket masapul a yawat ti tanem dagiti bagi nga adipenna, ket agkaykaysanto dagiti bagi ken espiritu ti tao; ket babaen dayta ti pannakabalin ti panagungar ti Nasantuan ti Israel."
                },
                {
                    "number": 13,
                    "text": "O, anian a kinaindaklan ti panggep ti Diostayo! Gapu ta iti sabali a bangir, masapul a yawatna dagiti espiritu ti nalinteg iti paraiso ti Dios, ken yawatna dagiti bagi a nalinteg iti tanem; ket maisubli manen ti espiritu ken ti bagi iti sigud a kasasaadna, ket agbalin amin a tao a saan nga agrupsa, ken saan a matay, ket sibibiagda a kararua, nga addaan iti naan-anay a pannakaammo a mayarig kadatayo iti lasag, malaksid laeng ta ammotayo a naan-anayto."
                },
                {
                    "number": 14,
                    "text": "Gapuna, maaddaantayonto iti naan-anay a pannakaammo kadagiti amin a nagbasolantayo, ken dagiti kinarugittayo, ken ti kinalamolamotayo; ket maaddaanto dagiti nalinteg iti naan-anay a pannakaammo iti panagragragsakda, ket ti kinalintegda, a nakawesan iti kinadalus, wen, a kas iti kawes ti kinalinteg."
                },
                {
                    "number": 15,
                    "text": "Ket mapasamakto nga inton makalasaten amin a tao iti daytoy umuna a pannakatay nga agturong iti biag, gapu ta no saandan nga agrupsa, masapul a sumaklangda iti pangukoman ti Nasantuan ti Israel; ket dumtengton ti panangukom, ket iti kasta kasapulan a maukomda babaen ti nasantuan a panangukom ti Dios."
                },
                {
                    "number": 16,
                    "text": "Ket naipanamnama, iti panagbiag ti Apo, ta insao ti Apo a Dios daytoy, ken isu ti agnanayon a saona, a saan a mapukaw, nga isuda a nalinteg agtalinaedto a nalinteg, ket isuda a narugit agtalinaedto a narugit; gapuna, dagiti narugit isuda ti sairo ken dagiti anghelna, ket agtungpalto iti agnanayon nga apuy; a naisagana nga agpaay kadakuada; ket ti panagtuokda kas iti dan-aw ti apuy ken asupre, a ti gil-ayabna agpangato nga agnanayon ken awan patinggana."
                },
                {
                    "number": 17,
                    "text": "O ti kinaindaklan ken kinalinteg ti Diostayo! Gapu ta aramidenna amin a saona, a nagtaud iti ngiwatna, ket nasken a matungpal ti lintegna."
                },
                {
                    "number": 18,
                    "text": "Ngem, adtoy, dagiti nalinteg, dagiti santo ti Nasantuan ti Israel, isuda a namati iti Nasantuan ti Israel, isuda a nakaibtur kadagiti krus iti lubong, ken nangumsi iti pannakaibabain daytoy, tawidendanto ti pagarian ti Dios, a naisagana nga agpaay kadakuada manipud iti pannakabukel ti lubong, ket naan-anayto nga agnanayon ti rag-oda."
                },
                {
                    "number": 19,
                    "text": "O ti kinaindaklan ti asi ti Diostayo, ti Nasantuan ti Israel! Gapu ta insalakanna dagiti santona manipud iti nakabutbuteng nga ayup a sairo, ken patay, ken impierno, ken ti dan-aw ti apuy ken asupre, nga isu ti awan patinggana a panagtutuok."
                },
                {
                    "number": 20,
                    "text": "O anian a kinaindaklan ti kinasanto ti Diostayo! Ta ammona amin a banag, ket awan ti uray ania a banag a saanna nga ammo."
                },
                {
                    "number": 21,
                    "text": "Ket immay ditoy lubong tapno isalakanna ti amin a tao no dumngegda iti timekna; ta adtoy, inturedna ti rigat ti amin a tao, wen, ti rigat ti amin a sibibiag a naparsua, lallaki, babbai, ken ubbing a padapada, a kameng ti kaamaan ni Adan."
                },
                {
                    "number": 22,
                    "text": "Ket inturedna daytoy tapno umay ti panagungar kadagiti amin a tao, ta masapul nga agtakder ti amin iti sangona iti naindaklan nga aldaw ti panangukom."
                },
                {
                    "number": 23,
                    "text": "Ket imbilinna kadagiti amin a tao a masapul nga agbabawida, ken mabuniaganda iti naganna, nga addaan naan-anay a pammati iti Nasantuan ti Israel, wenno saanda a maisalakan iti pagarian ti Dios."
                },
                {
                    "number": 24,
                    "text": "Ket no saanda nga agbabawi ken mamati iti naganna, ken mabuniagan iti naganna, ken agibtur agingga iti panungpalan, masapul a mailunodda; gapu ta kinuna ti Apo a Dios, ti Nasantuan ti Israel."
                },
                {
                    "number": 25,
                    "text": "Gapuna, nangted iti paglintegan; ket no awan ti naited a paglintegan awan ti dusa; ket no awan ti dusa awan ti panangeddeng; ket no awan ti panangeddeng ti asi ti Nasantuan ti Israel ti maipaay kadakuada, gapu iti pannakasubbot, ta naisalakanda babaen ti bilegna."
                },
                {
                    "number": 26,
                    "text": "Gapu ta sungbatan ti pannakasubbot ti kasapulan ti lintegna, kadagiti amin a saan a nakayawatan ti paglintegan, ta naisalakanda iti dayta nakabutbuteng nga ayup, patay ken impierno, ken iti sairo, ken iti dan-aw ti apuy ken asupre, nga isu ti awan patinggana a panagtutuok; ket naisublida iti Dios a nangted iti angesda, nga isu ti Nasantuan ti Israel."
                },
                {
                    "number": 27,
                    "text": "Ngem ay-ay pay ti nakaitedan ti paglintegan, wen, adda amin kenkuana dagiti bilin ti Dios, a kas kadatayo, ket dinanto tungpalen, ken dadaelenna dagiti aldaw ti pannakasuotna, ta nakaal-alinggetto ti kasasaadna!"
                },
                {
                    "number": 28,
                    "text": "O ti nasikap a panggep dayta a sairo! O ti kinapasindayag, ken kinarukop, ken kinamaag ti tao! Pagarupenda a masiribda no adda adalda, ket saanda a dumngeg iti pammagbaga ti Dios, gapu ta dida ikankano, ta ipapanda nga ammoda ti maipapan kadakuada, gapuna, kinamaag ti siribda ket saanda a magunggonaan iti daytoy. Ket maungawdanto."
                },
                {
                    "number": 29,
                    "text": "Ngem nasayaat ti adda adalna no dumngegda kadagiti pammagbaga ti Dios."
                },
                {
                    "number": 30,
                    "text": "Ngem ay-ay pay dagiti baknang, a nabaknang kadagiti banag iti lubong. Uyawenda ti marigrigat gapu ta baknangda, ken idadanesda ti napakumbaba, ket adda kadagiti kinabaknangda ti puspusoda; gapuna, ti kinabaknangda ti diosda. Ket adtoy, mapukawto met a kas kadakuada ti kinabaknangda."
                },
                {
                    "number": 31,
                    "text": "Ken ay-ay pay dagiti tuleng a saan a dumngeg; gapu ta maungawdanto."
                },
                {
                    "number": 32,
                    "text": "Ay-ay pay dagiti bulsek a saan a makakita; gapu ta maungawdanto met."
                },
                {
                    "number": 33,
                    "text": "Ay-ay pay dagiti natangken ti panagpuspusona, gapu ta tinto pannakaammoda iti kinadakesda ti mangdadael kadakuada iti ud-udina nga aldaw."
                },
                {
                    "number": 34,
                    "text": "Ay-ay pay ti ulbod, gapu ta maitappuakto iti impierno."
                },
                {
                    "number": 35,
                    "text": "Ay-ay pay ti mammapatay nga irantana ti pumatay, ta matayto."
                },
                {
                    "number": 36,
                    "text": "Ay-ay pay dagiti mannakiabig ta maitapuakdanto iti impierno."
                },
                {
                    "number": 37,
                    "text": "Wen, ay-ay pay dagiti agdaydayaw kadagiti didiosen, gapu ta ti sairo iti amin a sairo agragsak gapu kadakuada."
                },
                {
                    "number": 38,
                    "text": "Ket, iti ababa a pannao, ay-ay pay dagiti amin a matay a sibabasol; agsipud ta agsublidanto iti Dios, ket makitadanto ti rupana, ket agtalinaeddanto iti basbasolda."
                },
                {
                    "number": 39,
                    "text": "O, patpatgek a kakabsatko, laglagipenyo ti kinaalingget ti panagsalungasing iti dayta Nasantuan a Dios, ket kasta met ti kinaalingget ti pananakatinnag iti awis dayta a nasikap. Laglagipenyo, a patay ti nailubongan a pampanunot, ket biag nga agnanayon ti naespirituan a pampanunot."
                },
                {
                    "number": 40,
                    "text": "O, patpatgek a kakabsatko, denggenyo dagiti balikasko. Laglagipenyo ti kinaindaklan ti Nasantuan ti Israel. Saanyo a kunaen a nagsaoak iti nadagsen a banag a maibusor kadakayo; ta no aramidenyo, tagidaksenyo ti kinapudno; gapu ta nasaok dagiti balikas ti Namarsua kadakayo. Ammok a nadagsen dagiti balikas ti kinapudno kadagiti amin a narugit; ngem saan nga agbuteng dagiti nalinteg kadagitoy, gapu ta ay-ayatenda ti kinapudno ket saanda nga agbuteng."
                },
                {
                    "number": 41,
                    "text": "O ngarud, patpatgek a kakabsatko, umaykayo iti Apo, ti Nasantuan. Laglagipenyo a nalinteg ti dalanna. Adtoy, akikid ti dalan nga agpaay iti tao, ngem naiwayat a nalinteg nga agturong iti sangona, ket ti Nasantuan ti Israel ti agbantay iti ruangan; ket awan ti tinangdananna nga adipen sadiay, ket awan ti sabali a dalan malaksid ti ruangan; agsipud ta saan a maallilaw, gapu ta Apo a Dios ti naganna."
                },
                {
                    "number": 42,
                    "text": "Ket maluktan ti siasino man nga agtuktok kenkuana; ket dagiti masirib, ken dagiti addaan adal, ken dagiti nabaknang, a managpannakkel gapu iti adalda, saririt ken kinabaknangda—wen, isuda dagiti umsienna; ket malaksid no iwaksida dagitoy a banag, ket ibilangda dagiti bagida a maag iti sango ti Dios, ket agtamedda a sipapakumbaba, saannanto a luktan ida."
                },
                {
                    "number": 43,
                    "text": "Ngem ti adda kadagiti masirib ken kadagiti manakem maipaidamto kadakuada iti agnanayon—wen, dayta kinaragsak a naisagana nga agpaay kadagiti santo."
                },
                {
                    "number": 44,
                    "text": "O, patpatgek a kakabsatko, laglagipenyo dagiti balikasko. Adtoy, uksobek dagiti kawesko, ket iwagwagko ida iti sangoyo; ikararagko iti Dios ti pannakaisalakanko ta isu ti mangkita kaniak babaen dagiti nasiput a matana; gapuna, maammuanyonto iti ud-udina nga aldaw, inton maukom amin a tao kadagiti aramidda, a sinaksian ti Dios ti Israel ti panangiwagsakko kadagiti basolyo manipud iti kaunggak, ket agtakderak a silalawag iti sangona, ket nailisiak iti darayo."
                },
                {
                    "number": 45,
                    "text": "O, ay-ayatek a kakabsatko, tallikudanyo dagiti basolyo; lettatenyo dagiti kawar a nangpungo kadakayo; kumamangkayo iti Dios a pundasion ti pannakaisalakanyo."
                },
                {
                    "number": 46,
                    "text": "Isaganayo dagiti kararuayo iti dayta nadayag nga aldaw a pannakaipaay ti linteg kadagiti nalinteg, a kas iti aldaw ti panangukom, tapno saankayo nga agarigenggen iti nakaal-alingget a panagbuteng; tapno saanyo a malagip dagiti nakaal-alingget a panagbasol iti kinaan-anay, ket mapilitkayo nga agkuna: Nasantuan, nasantuan dagiti panangukomyo, O Apo Dios a Mannakabalin amin—ngem ammok ti nagbasolak; sinalungasingko ti lintegmo, ket bukodko dagiti basolko; ket inikutannak ti sairo, ta biktimaak ti nakaal-alingget a panagrigrigatna."
                },
                {
                    "number": 47,
                    "text": "Ngem adtoy, kakabsatko, masapul, aya, a riingenkayo iti nakaal-alingget a kinapudno dagitoy a banag? Riribukek, aya, ti kaungganyo no natarnaw ti kapanunotanyo? Agbalinak kadi a napudno kadakayo a maibatay iti kinalawag ti kinapudno no nawayawayaankayo iti basol?"
                },
                {
                    "number": 48,
                    "text": "Adtoy, no nasantuankayo nasantuan ti pannakisaok kadakayo; ngem gapu ta saankayo a nasantuan, ken bigbigendak kas maestro, nasken unay nga isurok kadakayo dagiti bunga ti basol."
                },
                {
                    "number": 49,
                    "text": "Adtoy, kagura ti kaunggak ti basol, ket pagragsakan ti pusok ti kinalinteg; ket dayawekto ti nasantuan a nagan ti Diosko."
                },
                {
                    "number": 50,
                    "text": "Umaykayo, kakabsatko, tunggal maysa a mawaw, umaykayo iti dandanum; ken ti asino man nga awanan iti kuarta, umaykayo gumatang ken mangan; wen, umaykayo gumatang iti arak ken gatas nga awanan kuarta ken awanan gatad."
                },
                {
                    "number": 51,
                    "text": "Gapuna, saankayo nga agbusbos iti kuarta iti awan pategna, wenno agpaay ti bannogyo iti awan kaes-eskanna. Dumngegkayo a sireregta kaniak, ket laglagipenyo dagiti naibalikasko; ket umasidegkayo iti Nasantuan ti Israel, ket agbussogkayo kadagiti saan a maungaw, wenno marupsa, ket bay-anyo dagiti kararuayo nga agragsak iti kinalukmeg."
                },
                {
                    "number": 52,
                    "text": "Adtoy, patpatgek a kakabsatko, laglagipenyo dagiti balikas ti Diosyo; agkararagkayo kenkuana iti inaldaw, ket agyamankayo iti nasantuan a naganna iti rabii. Paragsakenyo dagiti pusoyo."
                },
                {
                    "number": 53,
                    "text": "Ket adtoy, anian a kinaindaklan ti katulagan ti Apo, ken anian a kinaindaklan ti pannakipulapolna kadagiti annak ti tao; ket gapu iti kinaimbagna, ken parabur ken asina, inkarina kadatayo a saan a madadael amin dagiti bukeltayo, babaen ti lasag, ngem taginayonenna ketdi ida; ket agbalindanto a nalinteg a sanga iti balay ti Israel kadagiti sumaruno a kaputotan."
                },
                {
                    "number": 54,
                    "text": "Ket ita, kakabsatko, adu pay ti kayatko nga ibaga kadakayo; ngem ipalawagkonto kadakayo iti masakbayan ti nabati kadagiti balikasko. Amen."
                }
            ]
        },
        "/study/scriptures/bofm/2-ne/10": {
            "uri": "/study/scriptures/bofm/2-ne/10",
            "title": "2 Nephi 10",
            "data_type": "chapter",
            "chapter_name": "Kapitulo 10",
            "chapter_summary": [
                "Ilansanto dagiti Hudio ti Diosda iti krus—Maiwaraswarasdanto agingga a mamatida kenkuana—Daganto ti wayawaya ti America nga awan ti ari nga agturay—Makikinnaawatankayo iti Dios tapno magun-odyo ti pannakaisalakan babaen ti paraburna. Agarup 559–545 S.C."
            ],
            "verses": [
                {
                    "number": 1,
                    "text": "Ket ita siak, ni Jacob, makisaoak manen kadakayo, patpatgek a kakabsatko, maipanggep iti daytoy nalinteg a sanga a nasaokon."
                },
                {
                    "number": 2,
                    "text": "Ta adtoy, dagiti kari a nagun-odtayo a karida kadatayo a maibatay iti lasag; gapuna, kas naipakitan kaniak nga adunto kadagiti annaktayo ti maungaw iti lasag gapu iti kaawan pammati, nupay kasta, naasinto ti Apo kadagiti adu; ket maisublinto dagiti annaktayo, tapno umasidegdanto iti dayta a mangted kadakuada iti pudno a pannakaammo iti Mannubbotda."
                },
                {
                    "number": 3,
                    "text": "Gapuna, kas nasaokon kadakayo, kasapulan a rumbeng a ni Cristo—ta imbaga kaniak ti anghel iti napalabas a rabii a daytoyto ti naganna—umayto kadagiti Hudio, kadakuada a nadangdangkes a paset ti lubong; ket ilansadanto iti krus—ta maiparbeng iti Diostayo, ket awan ti sabali a pagilian iti daga a mangilansa iti krus iti Diosda."
                },
                {
                    "number": 4,
                    "text": "Ta gutugotento ida dagiti milagro kadagiti dadduma a pagilian nga agbabawi, ken mangammo nga isu ti Diosda."
                },
                {
                    "number": 5,
                    "text": "Ngem gapu iti panaginsasanto ken kinamanagbasol, sukirento dagiti adda iti Jerusalem, ket mailansanto iti krus."
                },
                {
                    "number": 6,
                    "text": "Gapuna, gapu iti kinamanagbasolda, pannakadadael, bisin, angol, ken panagayus ti dara ti mapasamakto kadakuada; ket maiwaraswarasto iti nadumaduma a pagilian dagiti saan a madadael."
                },
                {
                    "number": 7,
                    "text": "Ngem adtoy, kinuna ti Apo a Dios: Inton dumteng ti aldaw a panamatida kaniak, a siak ti Cristo, itulagkonto kadagiti ammada a maisublida iti lasag, iti daga, iti dagdaga a tawidda."
                },
                {
                    "number": 8,
                    "text": "Ket mapasamakto a maummongda manipud iti napaut a panagsisinada, manipud kadagiti puro iti baybay, ken manipud kadagiti uppat a paset ti daga; ken agbalin a naindaklan dagiti pagilian dagiti Gentil iti imatangko, kinuna ti Dios, iti pannakaitundada kadagiti daga a tawidda."
                },
                {
                    "number": 9,
                    "text": "Wen, dagitinto ari dagiti Gentil ti ama a mangasikaso kadakuada, ken dagitinto reyna ti inna a mangasikaso kadakuada; gapuna, naindaklan dagiti kari ti Apo kadagiti Gentil, ta nasaonan, ket asino ti makabalusingsing?"
                },
                {
                    "number": 10,
                    "text": "Ngem adtoy, daytoy daga, kinuna ti Dios, ti daga a tawidenyonto, ket maparaburanto dagiti Gentil iti daga."
                },
                {
                    "number": 11,
                    "text": "Ket daganto ti wayawaya daytoy a daga kadagiti Gentil, ket awanto ti ari iti daga, nga agtaud kadagiti Gentil."
                },
                {
                    "number": 12,
                    "text": "Ket patibkerekto daytoy a daga a maibusor iti amin a pagilian."
                },
                {
                    "number": 13,
                    "text": "Ket maungawto ti mangbusor iti Zion, kinuna ti Dios."
                },
                {
                    "number": 14,
                    "text": "Ta maungaw ti asino man a tumanor nga ari a mangbusor kaniak, ta siak, ti Apo, ti ari ti langit, ti aridanto, ket siakto ti agnanayon a silawda, a dumngeg kadagiti balikasko."
                },
                {
                    "number": 15,
                    "text": "Gapuna, itoy a gapu, a matungpal dagiti katulagak kadagiti annak ti tattao, nga aramidek kadakuada bayat ti kaaddada iti lasag, nasken a dadaelek dagiti nalimed nga aramid ti kinasipnget, ken ti panagpapatay, ken dagiti makarimon nga aramid."
                },
                {
                    "number": 16,
                    "text": "Gapuna, isu a mangbusor iti Zion, Hudio man wenno Gentil, balud man wenno nawaya, lalaki man wenno babai, maungawto; ta isuda dagiti mannakiabig iti amin a daga, ta kabusordak dagiti awan kaniak, kinuna ti Dios."
                },
                {
                    "number": 17,
                    "text": "Ta tungpalekto dagiti karik kadagiti annak ti tattao, nga aramidekto kadakuada bayat ti kaaddada iti lasag—"
                },
                {
                    "number": 18,
                    "text": "Gapuna, ay-ayatek a kakabsatko, kinuna ti Dios: Dusaekto dagiti bukelyo babaen ti ima dagiti Gentil; nupay kasta, paluknengekto ti puspuso dagiti Gentil, tapno agbalindanto a kasla ama kadakuada; gapuna, maparaburanto dagiti Gentil ket maibilangdanto iti balay ti Israel."
                },
                {
                    "number": 19,
                    "text": "Gapuna, ikkak-pategto daytoy a daga kadagiti bukelyo, ken kadakuada a maibilang kadagiti bukelyo, iti agnanayon, para iti daga a tawidda; ta napili daytoy a daga, kinuna ti Dios kaniak, a nangnangruna iti amin a dagdaga, gapuna pagnaedekto dita ti amin a tao tapno dayawendak, kinuna ti Dios."
                },
                {
                    "number": 20,
                    "text": "Ket ita, ay-ayatek a kakabsatko, iti pannakakitak nga inted kadatayo ti naasi a Dios ti naindaklan a pannakaammo iti maipanggep kadagitoy a banag, laglagipentayo, ket iwaksitayo dagiti basoltayo, saantayo nga agkurno, ta saantayo a napagtalaw; nupay kasta, napapanawtayo iti daga a tawidtayo; ngem naiturongtayo iti nasaysayaat a daga, ta inaramid ti Apo ti baybay a dalantayo, ket nakapantayo iti puro ti baybay."
                },
                {
                    "number": 21,
                    "text": "Ngem nabileg dagiti kari ti Apo kadakuada a napan iti puro ti baybay; gapuna kas kinunana a puro, masapul pay ti ad-adu ngem iti daytoy, ket nagindegan met ida dagiti kakabsattayo."
                },
                {
                    "number": 22,
                    "text": "Ta adtoy, impanaw ti Apo a Dios iti sumagmamano a daras manipud iti balay ti Israel, kas maibatay iti pagayatan ken pakaragsakanna. Ket ita adtoy, malagip amin ti Apo ida a naisina, gapuna malagipnatayo met."
                },
                {
                    "number": 23,
                    "text": "Ngarud, paragsakenyo dagiti pusoyo, ken laglagipenyo a nawayakayo nga agtignay iti bagbagiyo—a mangpili iti dana ti awan inggana nga ipapatay wenno iti dana ti agnanayon a biag."
                },
                {
                    "number": 24,
                    "text": "Gapuna, ay-ayatek a kakabsatko, itunosyo ti bagiyo iti pagayatan ti Dios, ket saan nga iti pagayatan ti sairo ken ti lasag; ket laglagipenyo, kalpasan ti pannakitunosyo iti Dios, nga iti laeng ken babaen ti parabur ti Dios ti pakaisalakananyo."
                },
                {
                    "number": 25,
                    "text": "Gapuna, bangonennakayo koma ti Dios manipud iti patay babaen ti bileg ti panagungar, ken kasta met a manipud iti awan inggana nga ipapatay babaen ti bileg ti pannubbot, tapno maawatkayo koma iti agnanayon a pagarian ti Dios, a dayawenyo ti nailangitan a paraburna. Amen."
                }
            ]
        },
        "/study/scriptures/bofm/2-ne/11": {
            "uri": "/study/scriptures/bofm/2-ne/11",
            "title": "2 Nephi 11",
            "data_type": "chapter",
            "chapter_name": "Kapitulo 11",
            "chapter_summary": [
                "Nakita ni Jacob ti Mannubbotna—Itakderan ti paglintegan ni Moises ni Cristo ken paneknekanna nga umayto. Agarup 559–545 S.C."
            ],
            "verses": [
                {
                    "number": 1,
                    "text": "Ket ita, adu pay a banag ti imbaga ni Jacob kadagiti taok iti dayta a panawen; nupay kasta dagitoy laeng a banag ti impalubosko a maisurat, ta umdasen kaniak dagiti banag a naisuratkon."
                },
                {
                    "number": 2,
                    "text": "Ket ita siak, ni Nephi, agsuratak iti ad-adu pay a balikas ni Isaias, ta magustuan ti kaunggak dagiti balikasna. Ta aramidekto a magustuan dagiti taok dagiti balikasna, ken idanonkonto met kadagiti annakko, ta pudno a nakitana ti Mannubbotko, a kas iti pannakakitak kenkuana."
                },
                {
                    "number": 3,
                    "text": "Ket ti kabsatko, ni Jacob, nakitana met a kas iti pannakakitak; gapuna, idanonko dagiti balikasna kadagiti annakko tapno ipaneknekko kadakuada a pudno dagiti balikasko. Gapuna, babaen dagiti balikas dagiti tallo, kinuna ti Dios, ipasingkedko ti balikasko. Nupay kasta, nangibaon ti Dios iti ad-adu pay a mamaneknek, ket pinaneknekanna amin a balikasna."
                },
                {
                    "number": 4,
                    "text": "Adtoy, maragsakan ti kaunggak iti panangipaneknekko kadagiti taok ti kinapudno ti yaay ni Cristo; ta, iti daytoy a panaggibus ti pannakaited ti paglintegan ni Moises; ta amin dagiti banag nga inted ti Dios manipud iti punganay ti lubong, iti tao, ti mangipalnaad kenkuana."
                },
                {
                    "number": 5,
                    "text": "Kasta met a maragsakan ti kaunggak kadagiti katulagan ti Apo kadagiti ammatayo; wen, maragsakan ti kaunggak iti paraburna, ken iti lintegna, ken bileg, ken kaasi iti naindaklan ken agnanayon a plano ti pannakayawat iti patay."
                },
                {
                    "number": 6,
                    "text": "Ken maragsakan ti kaunggak iti panangipaneknekko kadagiti taok a maungaw amin a tao malaksid no umay ni Cristo."
                },
                {
                    "number": 7,
                    "text": "Ta no awan ti Cristo awan met ti Dios; ket no awan ti Dios awantayo, ta awan koma ti panagparsua. Ngem adda Dios, ket isu ti Cristo, ket dimteng iti tumutop a panawenna."
                },
                {
                    "number": 8,
                    "text": "Ket ita isuratko ti sumagmamano a balikas ni Isaias, ta siasino man kadagiti taok ti makabasa kadagitoy a balikas mabalin a maitag-ay dagiti pusoda ket agrag-oda para iti amin a tao. Ita dagitoy dagiti balikas, ket mabalin a magustuanyo ken dagiti amin a tao."
                }
            ]
        },
        "/study/scriptures/bofm/2-ne/12": {
            "uri": "/study/scriptures/bofm/2-ne/12",
            "title": "2 Nephi 12",
            "data_type": "chapter",
            "chapter_name": "Kapitulo 12",
            "chapter_summary": [
                "Makita ni Isaias ti templo iti ud-udina nga aldaw, ti panaguummong ti Israel, ken ti panangukom iti milenium a panangukom ken kappia—Maipababanto dagiti napalangguad ken nadangkes iti Maikadua a Yaay—Idilig iti Isaias 2. Agarup 559–545 S.C."
            ],
            "verses": [
                {
                    "number": 1,
                    "text": "Ti balikas a nakita ni Isaias, ti lalaki nga anak ni Amoz, maipanggep iti Juda ken Jerusalem:"
                },
                {
                    "number": 2,
                    "text": "Ket mapasamakto kadagiti ud-udina nga aldaw, inton maipasdek ti bantay ti balay ti Apo iti tuktok dagiti bantay, ken maitan-okto iti ngatuen dagiti turod, ket pagdudupudopan dagiti amin a pagilian."
                },
                {
                    "number": 3,
                    "text": "Ket adunto a tao ti mapan ken agkuna, Umaykayo, ket sumang-attayo iti bantay ti Apo, iti balay ti Dios ni Jacob; ket isuronatayo kadagiti wagasna, ket magnatayo iti danana; ta aggapu ti paglintegan iti Zion, ken aggapu iti Jerusalem ti balikas ti Apo."
                },
                {
                    "number": 4,
                    "text": "Ket isunto ti mangukom kadagiti pagilian, ken ungtannanto ti adu a tao: pandayendanto nga arado dagiti espadada, ken dagiti pikada iti kumpay—saan nga itag-ay ti pagilian ti espadana a maibusor iti pagilian, didanton ammo ti aggugubat."
                },
                {
                    "number": 5,
                    "text": "O balay ti Jacob, umaykayo ket magnatayo iti silaw ti Apo; wen, umaykayo, ta naiwaraswaraskayon, ti tunggal maysa iti bukodna a wagas ti kinadangkes."
                },
                {
                    "number": 6,
                    "text": "Ngarud, O Apo, binaybay-am dagiti taom, ti balay ti Jacob, ta umadudanto manipud iti daya, ket imdengandanto dagiti manggagamud a kas kadagiti Filisteo, ket pennekenda ti bagbagida kadagiti annak dagiti ganggannaet."
                },
                {
                    "number": 7,
                    "text": "Napno met ti dagada iti pirak ken balitok, ket awan ti pannakaibus ti gamengda; napno met ti dagada iti kabalio, ket awan ti pannakaibus ti karuaheda."
                },
                {
                    "number": 8,
                    "text": "Napno met ti dagada iti didiosen; agdaydayawda iti aramid dagiti imada, ti inaramid dagiti ramayda."
                },
                {
                    "number": 9,
                    "text": "Ket saan nga agtamed dagiti addaan, ken saan nga agpakumbaba dagiti nabileg a tao, ngarud, saan a mapakawan."
                },
                {
                    "number": 10,
                    "text": "O dakayo a nadangkes, sumrekkayo iti kabatuan, ket aglemmengkayo iti katapukan, ta saplitennakayo ti butengyo iti Apo ken ti nagloriaan a kinatan-okna."
                },
                {
                    "number": 11,
                    "text": "Ket mapasamakto a maipakumbabanton ti kinatangsit a langa ti tao ket magupedto ti kinadursok ti tao, ket tinto laeng Apo ti maitan-ok iti dayta nga aldaw."
                },
                {
                    "number": 12,
                    "text": "Ta dumtengton iti saan a mabayag ti aldaw ti Apo ti Pangen iti amin a pagilian, wen, iti tunggal maysa; wen, kadagiti napalangguad ken natangsit, ken iti tunggal maysa a natangig, ket maipababanto."
                },
                {
                    "number": 13,
                    "text": "Wen, ket dumtengto ti aldaw ti Apo iti amin a sedro ti Lebanon, ta nangato ken natangigda; ken ti amin a parwa ti Bashan;"
                },
                {
                    "number": 14,
                    "text": "Ken iti amin a nangato a bantay, ken iti amin a turod, ken iti amin a natangig a pagilian, ken iti tunggal tao;"
                },
                {
                    "number": 15,
                    "text": "Ken iti tunggal nangato a torre, ken iti tunggal nayalad a pader;"
                },
                {
                    "number": 16,
                    "text": "Ken iti amin a bapor iti baybay, ken iti amin a bapor iti Tarsis, ken iti amin a napintas a ladawan."
                },
                {
                    "number": 17,
                    "text": "Ken aggibuston ti kinatangsit ti tao, ken magupedton ti kinadursok dagiti tao; ket tinto laeng Apo ti maitan-ok iti dayta nga aldaw."
                },
                {
                    "number": 18,
                    "text": "Ket ibagananto ti pannakaibelleng dagiti didiosen."
                },
                {
                    "number": 19,
                    "text": "Ket agkamangdanto kadagiti rukib dagiti bato, ken iti gukayab ti daga, ta saplitento ida ti butengda iti Apo ken ti nagloriaan a kinatan-okna, inton bumangon a mamagarigenggen iti daga."
                },
                {
                    "number": 20,
                    "text": "Ipuruakto ti tao iti dayta nga aldaw ti didiosenna a pirak, ken ti didiosenna a balitok, nga inaramidna a pagdaydayawan, kadagiti marabutit ken kadagiti kurarapnit;"
                },
                {
                    "number": 21,
                    "text": "Mapanto kadagiti bakras dagiti bato, ken iti tuktok ti narusanger a bato, ta saplitento ida ti butengda iti Apo ken ti nagloriaan a kinatan-okna, inton bumangon a mamagarigenggen iti daga."
                },
                {
                    "number": 22,
                    "text": "Adaywan ti tao, nga adda ti angesna iti abut ti agongna; ta adda kadi sungsungbatanna?"
                }
            ]
        },
        "/study/scriptures/bofm/2-ne/13": {
            "uri": "/study/scriptures/bofm/2-ne/13",
            "title": "2 Nephi 13",
            "data_type": "chapter",
            "chapter_name": "Kapitulo 13",
            "chapter_summary": [
                "Madusanto ti Juda ken ti Jerusalem gapu iti kinasukirda—Agpakaasi ti Apo ken ukomenna dagiti taona—Mailunod ken maparparigat dagiti babbai nga annak ti Zion gapu iti kinailubonganda—Idilig iti Isaias 3. Agarup 559–545 S.C."
            ],
            "verses": [
                {
                    "number": 1,
                    "text": "Ta adtoy, ti Apo, ti Apo ti Pangen, a mangipanaw iti Jerusalem, ken iti Juda, dagiti pamedped ken dagiti pagbiag, ti amin a pagbiag a tinapay, ken ti amin a pamedped a danum—"
                },
                {
                    "number": 2,
                    "text": "Ti maingel a tao, ken ti tao ti gubat, ti ukom, ken ti propeta, ken ti naannad, ken ti nagkauna;"
                },
                {
                    "number": 3,
                    "text": "Ti kapitan ti limapulo, ken ti madaydayaw a tao, ken ti mamagbaga, ken ti nasikap a salamangkero, ken ti nasalawitwit nga agbitla."
                },
                {
                    "number": 4,
                    "text": "Ket ikkakto ida iti annak nga agbalin a prinsipeda, ket iturayanto ida dagiti ubbing."
                },
                {
                    "number": 5,
                    "text": "Ket mairurumento dagiti tao, ti tunggal maysa iti sabali, ti tunggal maysa iti kaarrubana; ipagtangsitto ti ubing ti bagina a maibusor iti nagkauna, ken ti nalaad a maibusor iti madaydayaw."
                },
                {
                    "number": 6,
                    "text": "No salakniban ti tao ti kabsatna iti balay ti amana, ket kunana: Adda lupotmo, sika ti agturaymi, ket dimo itulok a mapasamak ti riribuk—"
                },
                {
                    "number": 7,
                    "text": "Isapatananto iti dayta nga aldaw, a kunana: Saanakto a mangagas; ta awan iti balayko ti tinapay man wenno lupot; didak aramiden nga agturay dagiti taok."
                },
                {
                    "number": 8,
                    "text": "Ta nariribuk ti Jerusalem, ken natnagen ti Juda, agsipud ta maibusor iti Apo ti sasawen ken dagiti aramidda, a mangrurod iti mata ti dayagna."
                },
                {
                    "number": 9,
                    "text": "Pammaneknekto a maibusor kadakuada ti pannakaipakita ti langada, ket maipakdaarto ti basolda a kas iti Sodoma, ket didanto mailemmeng. Asinto pay ti kararuada, ta dakes ti inggunggonada iti bagbagida!"
                },
                {
                    "number": 10,
                    "text": "Ipakaammoyo kadagiti nalinteg a pagsayaatanda; ta maitedto kadakuada ti gunggona ti aramidda."
                },
                {
                    "number": 11,
                    "text": "Asi pay dagiti nadangkes, ta maungawdanto; ta maitedto kadakuada ti gunggona ti aramidda!"
                },
                {
                    "number": 12,
                    "text": "Ken kadagiti taok, ubbing ti mangparmek kadakuada, ken iturayanto ida dagiti babbai. O tattaok, tinto mangiwardas kadakayo ti mamagbasol kadakayo ken mangdadael iti ayo ti danayo."
                },
                {
                    "number": 13,
                    "text": "Agtakderto ti Apo nga agpakaasi, ken agtakderto a mangukom kadagiti tao."
                },
                {
                    "number": 14,
                    "text": "Sumrekto ti Apo iti pangukoman a yan dagiti nagkauna a taona ken dagiti prinsipe; ta naibusyon ti bunga iti kaubasan ken dagiti sobra dagiti marigrigat iti balbalayyo."
                },
                {
                    "number": 15,
                    "text": "Ania ti kayatmo a sawen? Dinangranyo dagiti taok, ginilingyo ti rupa dagiti marigrigat, kinuna ti Apo a Dios ti Pangen."
                },
                {
                    "number": 16,
                    "text": "Kangrunaanna, kinuna ti Apo: Gapu ta natangsit dagiti babbai nga annak ti Zion, ken magnada a nasikkil ti tengngedda ken makailap dagiti matada, agsarsarugaddeng a magna a mapan, ken mangaramidda iti pulseras dagiti sakada—"
                },
                {
                    "number": 17,
                    "text": "Ngarud pagkuradento ti Apo ti ulo dagiti babbai nga annak ti Zion, ken duktalanto ti Apo dagiti nalimed a parteda."
                },
                {
                    "number": 18,
                    "text": "Ikkatento ti Apo iti dayta nga aldaw ti arkos ti pulseras nga alahasda, ken dagiti arkos ti uloda, ken nagbukel a pilid a kas iti bulan;"
                },
                {
                    "number": 19,
                    "text": "Dagiti kuentas ken pulseras, ken dagiti abungotda;"
                },
                {
                    "number": 20,
                    "text": "Dagiti kallugong, ken dagiti arkos kadagiti gurong, ken dagiti tapungor, ken dagiti lapida, ken dagiti aritos;"
                },
                {
                    "number": 21,
                    "text": "Dagiti singsing, ken al-alahas iti agong;"
                },
                {
                    "number": 22,
                    "text": "Dagiti masukansukat a kawes, ken kagay, ken dagiti dalungdong, ken dagiti ipit a pagkulot;"
                },
                {
                    "number": 23,
                    "text": "Dagiti sarming, ken napino a lana, ken dagiti atiddog a belo iti uloda, ken dagiti belo."
                },
                {
                    "number": 24,
                    "text": "Ket mapasamakto, imbes a nasam-it a sayamusom agadiwara a buyok; ken imbes a napintas a barikes, nakersang a tali; ken imbes a naurnos a buok, kalbo; ken imbes a roba, rutayrutay; imbes a napintas pakaibabainan."
                },
                {
                    "number": 25,
                    "text": "Idasayto ti espada ken dagiti maingel iti gubat dagiti taom."
                },
                {
                    "number": 26,
                    "text": "Agladingitto ken agpanes dagiti ruanganna; ken ragangirangto, ken mapalanasto iti daga."
                }
            ]
        },
        "/study/scriptures/bofm/2-ne/14": {
            "uri": "/study/scriptures/bofm/2-ne/14",
            "title": "2 Nephi 14",
            "data_type": "chapter",
            "chapter_name": "Kapitulo 14",
            "chapter_summary": [
                "Masubbot ken maugasanto ti Zion ken dagiti babbai nga annakna iti aldaw a sangaribu—Idilig iti Isaias 4. Agarup 559–545 S.C."
            ],
            "verses": [
                {
                    "number": 1,
                    "text": "Ket iti dayta nga aldaw, pitonto a babbai ti mangtagikua iti maysa a lalaki, a kunada: Kanenmi ti tinapaymi, ken aruatenmi ti kawesmi; laeng ta maawagankami koma iti naganmo tapno maikkat ti pannakaibabainmi."
                },
                {
                    "number": 2,
                    "text": "Napintasto ken nailangitan iti dayta nga aldaw ti sanga ti Apo; awanto ti pagkuranganna ken makaay-ayo ti bunga ti daga kadakuada a naglibas iti Israel."
                },
                {
                    "number": 3,
                    "text": "Ket mapasamakto, maawaganto a nailangitan dagiti nabati iti Zion ken nagtalinaed iti Jerusalem, tunggal maysa a naisurat kadagiti nabiag iti Jerusalem—"
                },
                {
                    "number": 4,
                    "text": "Inton maugasan aminen ti Apo ti rugit dagiti babai nga annak ti Zion, ken maikkaten ti naimansa a dara ti Jerusalem kadakuada babaen ti espiritu ti panangukom ken babaen ti espiritu ti pannakapuor."
                },
                {
                    "number": 5,
                    "text": "Ket mamataudto ti Apo iti tunggal pagnaedan iti bantay ti Zion, ken kadagiti ummongna, iti ulep ken asuk iti aldaw ken ti lawag ti gumilgil-ayab nga apuy iti rabii; ta salakan ti amin a gloria ti Zion."
                },
                {
                    "number": 6,
                    "text": "Ket addanto tabernakulo a salinong iti aldaw a kapudotna, ken lugar a pagkamangan, ken saripda iti bagyo ken iti tudo."
                }
            ]
        },
        "/study/scriptures/bofm/2-ne/15": {
            "uri": "/study/scriptures/bofm/2-ne/15",
            "title": "2 Nephi 15",
            "data_type": "chapter",
            "chapter_name": "Kapitulo 15",
            "chapter_summary": [
                "Agbalinto a ragangirang ti kaubasan (Israel) ti Apo, ket maiwaraswarasto dagiti taona—Nakaay-ay-ayto ti pasamaken dagiti kimmalilis ken naiwaraswaras—Mangitag-ayto ti Apo iti wagayway ket ummongenna ti Israel—Idilig iti Isaias 5. Agarup 559–545 S.C."
            ],
            "verses": [
                {
                    "number": 1,
                    "text": "Ket kalpasanna kantaekto kadagiti ipatpategko ti kanta ti ay-ayatek, a mangsagid iti kaubasanna. Adda kaubasan ti ipatpategko iti nadam-eg a turod."
                },
                {
                    "number": 2,
                    "text": "Ket inaladanna, ken inikkatna dagiti bato, ken minulaanna iti napili a lanut, ken nangbangon iti torre iti tengngana, kasta met a nangaramid idiay iti pagpespes; ket inkagumaanna a makapatanor iti ubas, ket nakapatanor iti atap nga ubas."
                },
                {
                    "number": 3,
                    "text": "Ket ita, O agindeg iti Jerusalem, ken tattao ni Juda, kednganyo, ikararagankayo, idiligdak iti kaubasak."
                },
                {
                    "number": 4,
                    "text": "Ania koma ti naipamaysa a naaramid iti kaubasak a diak naaramid? Gapuna, idi ikagumaanak ti mangpatanor iti ubas, atap nga ubas ti timmanor."
                },
                {
                    "number": 5,
                    "text": "Ket ita mapankayo; ibagakto kadakayo ti aramidek iti kaubasak—ikkatekto idiay dagiti tubeng, ket maibus; ken rebbaekto ti paderna, ket marebbanto;"
                },
                {
                    "number": 6,
                    "text": "Ket baybay-akto a madadael; saanto a mapukisan wenno marukit; ngem pagtubuanto ti kalkalunay ken siitan a mula; bilinekto met dagiti ulep a di agtudo idiay."
                },
                {
                    "number": 7,
                    "text": "Ta ti balay ti Israel ti kaubasan ti Apo ti Pangen, ket makaay-ayo a mulana dagiti tao ti Juda; ket tun-oyenna ti panangukom, ket adtoy, panangirurumen; ta kinalinteg, ngem adtoy, leddaang."
                },
                {
                    "number": 8,
                    "text": "Ay-ay pay dagiti agtitipon iti tunggal balay, agingga nga awanen ti pagyanan, ta maikabildanto nga agmaymaysa iti tengnga ti daga!"
                },
                {
                    "number": 9,
                    "text": "Kadagiti lapayagko, kinuna ti Apo ti Pangen, iti kinapudnona adunto a balbalay ti mabaybay-an, ken awanto ti agindeg kadagiti dadakkel ken babassit a siudad."
                },
                {
                    "number": 10,
                    "text": "Wen, sangagalonto laeng ti maala iti uppat nga ektaria a kaubasan, ket sangasalupto laeng ti maapit iti sangapulo a salup nga imula."
                },
                {
                    "number": 11,
                    "text": "Ay-ay pay dagiti bumangon a nasapa iti bigat, ta agiinumdanto iti makabartek, nga agtultuloy agingga iti rabii, ket parungsotento ida ti arak!"
                },
                {
                    "number": 12,
                    "text": "Ket adda kadagiti piestada ti arpa, ken ti biolin, ti pandereta, ken pluta, ken arak; ngem binaybay-anda ti aramid ti Apo, wenno imutektekanda man la koma ti tignay dagiti imana."
                },
                {
                    "number": 13,
                    "text": "Ngarud, naibalud dagiti taok, gapu ta awan ti pannakaammoda; ken nabisinan dagiti madaydayaw a taoda, ket namagmagan ti ummongda gapu iti waw."
                },
                {
                    "number": 14,
                    "text": "Ngarud, limmawa ti impierno, ket saan a marukod ti ngangana; ket ti gloriada, ken ti ummongda, ken ti ngayedda, ken isu nga agragrag-o, maigarangugong ditoy."
                },
                {
                    "number": 15,
                    "text": "Ket maipababa ti tao nga addaan, agpakumbabanto dagiti maingel, ken agpakumbabanto ti mata dagiti natangig."
                },
                {
                    "number": 16,
                    "text": "Ngem maipukkawto iti pangukoman ti Apo ti Pangen, ket maitan-okto ti Dios a nasantuan iti kinalinteg."
                },
                {
                    "number": 17,
                    "text": "Kalpasanna mangan dagiti karnero iti wagasda, ken dagiti lugar a di kaykayat dagiti nalukmeg ti panganan dagiti ganggannaet."
                },
                {
                    "number": 18,
                    "text": "Ay-ay pay dagiti mayasideg iti pagbasolan a kawar ti kinaparammag, ken basol a kasla tali ti karison;"
                },
                {
                    "number": 19,
                    "text": "Kinunana: Bay-am a pardasanna, idarasna ti trabahona, tapno makitatayo; ken bay-am ti balakad ti Nasantuan ti Israel nga umasideg ken dumteng, tapno maammuantayo."
                },
                {
                    "number": 20,
                    "text": "Ay-ay pay dagiti agkuna a nasayaat ti dakes, ken dakes ti nasayaat, a mangikabil iti sipnget iti lawag, ken ti lawag iti sipnget, a mangikabil iti napait iti nasam-it, ken nasam-it iti napait!"
                },
                {
                    "number": 21,
                    "text": "Ay-ay pay dagiti masirib iti matada ken nasaririt iti imatangda!"
                },
                {
                    "number": 22,
                    "text": "Ay-ay pay dagiti maingel nga uminum iti arak, ken napigsa a lallaki a sumango iti makabartek;"
                },
                {
                    "number": 23,
                    "text": "A mangikalintegan a magunggonaan dagiti nadangkes, ken mangyadayo kenkuana ti kinalinteg dagiti nalinteg."
                },
                {
                    "number": 24,
                    "text": "Ngarud, idinto a lamlamuten ti apuy ti garami, ken ib-ibusen ti gil-ayab ti taep, malungsot ti ramutda, mapukaw dagiti sabongda a kas iti tapok; agsipud ta dida impateg ti paglintegan ti Apo ti Pangen, ken inumsida ti balikas ti Nasantuan ti Israel."
                },
                {
                    "number": 25,
                    "text": "Ngarud, nagpungtot ti Apo kadagiti taona, ket intag-ayna ti imana a maibusor kadakuada, ket sinaplitna ida; ket nagkintayeg dagiti turod, ket nagirsagirsay dagiti bangkayda kadagiti kalsada. Ta saan a maibabawi ti pungtotna, ngem nakatag-ay latta ti imana."
                },
                {
                    "number": 26,
                    "text": "Ket mangipatakderto iti wagayway kadagiti adayo a pagilian, ket sultipannanto ida agingga iti ngudo ti daga; ket adtoy, agdardarasdanto nga umay; awanto kadakuada ti mabannog ken maitikleb."
                },
                {
                    "number": 27,
                    "text": "Awanto ti agdungsa wenno maturog; uray no lumukay la koma ti barikes dagiti lomoda, wenno mapugsat ti kurdon dagiti sapatosda."
                },
                {
                    "number": 28,
                    "text": "Dagiti akimpana kadagiti natirad, ket mabennatto ti amin a baida, ket rumsikto ti kasko dagiti kabalioda, ken kaslanto alipugpog dagiti pilidda, agungordanto a kasla leon."
                },
                {
                    "number": 29,
                    "text": "Agungordanto a kasla dagiti urbon ti leon; wen, agungordanto, ket didanto palusposan dagiti masibada, ket natalgeddanto a mangipanaw, ket awanto ti maisalakan."
                },
                {
                    "number": 30,
                    "text": "Ket agungordanto iti dayta nga aldaw a maibusor kadakuada a kas iti ungor ti baybay; ket no kumitada iti daga, adtoy, sipnget ken liday, ket mapukawto ti lawag iti langit."
                }
            ]
        },
        "/study/scriptures/bofm/2-ne/16": {
            "uri": "/study/scriptures/bofm/2-ne/16",
            "title": "2 Nephi 16",
            "data_type": "chapter",
            "chapter_name": "Kapitulo 16",
            "chapter_summary": [
                "Makita ni Isaias ti Apo—Mapakawan dagiti basol ni Isaias—Matudingan a mamadto—Ipadtona ti panangsupring dagiti Hudio kadagiti pannursuro ni Cristo—Agsublinto ti natda—Idilig iti Isaias 6. Agarup 559–545 S.C."
            ],
            "verses": [
                {
                    "number": 1,
                    "text": "Iti tawen nga ipapatay ni ari Uzzias, nakitak met ti Apo nga agtugtugaw iti trono, nangato ken natan-ok, ket sinaknapan ti kagayna ti templo."
                },
                {
                    "number": 2,
                    "text": "Sitatakder iti ngatuenna dagiti serafin; addaan ti tunggal maysa iti innem a payak; dua ti nangabbong iti rupana, ken dua ti nangabbong kadagiti sakana, ken dua ti pagtayabna."
                },
                {
                    "number": 3,
                    "text": "Ket impukkaw ti maysa iti sabali, ket kinunana: Nasantuan, nasantuan, nasantuan, ti Apo ti Pangen; napno ti balay iti dayagna."
                },
                {
                    "number": 4,
                    "text": "Ket nagunggon dagiti adigi ti ridaw iti timekna a nangipukkaw, ket napno ti balay iti asuk."
                },
                {
                    "number": 5,
                    "text": "Kalpasanna kinunak: Ay-ayak pay! ta nadadaelakon; agsipud ta taoak nga addaan iti narugit a bibig; ket makipagnaedak kadagiti tao nga addaan iti narugit a bibig; ta nakitak ti Ari kadagiti matak, ti Apo ti Pangen."
                },
                {
                    "number": 6,
                    "text": "Ket timmayab kaniak ti maysa kadagiti serafin, a nangitugot iti beggang, a sinipitna nga innala manipud iti altar;"
                },
                {
                    "number": 7,
                    "text": "Ket insunelna iti ngiwatko, ket kinunana: Adtoy, dumket daytoy kadagiti bibigmo; ket mapunas ti kinamanagbasolmo, ket maugasan ti basolmo."
                },
                {
                    "number": 8,
                    "text": "Nangngegko met ti timek ti Apo, a kinunana: Asino ti ibaonko, ken asino ti mangibagi kadatayo? Kalpasanna kinunak: Adtoyak; ibaonnak."
                },
                {
                    "number": 9,
                    "text": "Ket kinunana: Mapanka ket ibagam kadagitoy a tao—Dumngegkayo ala wen, ngem dida maawatan; ken makitayo ala wen, ngem dida mailasin."
                },
                {
                    "number": 10,
                    "text": "Palukmegem ti puso dagitoy a tao, ken pabengbengem dagiti lapayagda, ken rikpam dagiti matada, ket dumngegda iti lapayagda, ken umawatda iti pusoda, ket mapasurotda ken maagasanda."
                },
                {
                    "number": 11,
                    "text": "Kalpasanna kinunak: Apo, kasano ti kabayagna? Ket kinunana: Agingga a madadael dagiti siudad ket awanen ti agbiag, ken awanen ti tao kadagiti balbalay, ket makunan a naliday ti daga;"
                },
                {
                    "number": 12,
                    "text": "Ket inyadayo ti Apo dagiti tao, ta addanto nasaknap a panagallaalla iti daga."
                },
                {
                    "number": 13,
                    "text": "Ngem addanto pay laeng apagkapullo, ket agsublidanto, ket malamutdanto, a kas iti lugo, ken kas iti lugo a mabati ti anagda no agregreg dagiti bulongda; isu a ti nasantuan a bin-i ti anagnanto."
                }
            ]
        },
        "/study/scriptures/bofm/2-ne/17": {
            "uri": "/study/scriptures/bofm/2-ne/17",
            "title": "2 Nephi 17",
            "data_type": "chapter",
            "chapter_name": "Kapitulo 17",
            "chapter_summary": [
                "Ilungalong da Efraim ken Siria ti gubat a maibusor iti Juda—Maipasngay ni Cristo iti birhen—Idilig iti Isaias 7. Agarup 559–545 S.C."
            ],
            "verses": [
                {
                    "number": 1,
                    "text": "Ket napasamak kadagidi aldaw ni Ahaz a lalaki nga anak ni Jotam, ti lalaki nga anak ni Uzzias, nga ari ti Juda, a ni Rezin, nga ari ti Siria, ken ni Peka a lalaki nga anak ni Remalias, nga ari ti Israel, napan iti Jerusalem a manggubat itoy, ngem saan a nagballigi."
                },
                {
                    "number": 2,
                    "text": "Ket naibaga iti balay ni David, a nasao: Kakumplot ti Siria ni Efraim. Ket natignay ti pusona, ken ti puso dagiti taona, a kas iti pananggunggon ti angin kadagiti kayo iti kabakiran."
                },
                {
                    "number": 3,
                    "text": "Kalpasanna kinuna ti Apo ken ni Isaias: Inka sabtenen ni Ahaz, sika ken ni Sear Jasub a lalaki nga anakmo, iti ngudo ti kanal a pagayusan ti danum iti dakkel a kalsada a pagtartrabahuan dagiti agar-aramid iti lupot;"
                },
                {
                    "number": 4,
                    "text": "Ket ibagam kenkuana: Agannadka, ken agulimekka; dika agbuteng, wenno dika agamak iti dua nga ipus dagitoy a sugsog, iti nakaam-amak a pungtot ni Rezin iti Siria, ken iti lalaki nga anak ni Remalias."
                },
                {
                    "number": 5,
                    "text": "Gapu ta da Siria, Efraim, ken ti lalaki nga anak ni Remalias, immawatda iti pammagbaga a maibusor kenka, a nagkuna:"
                },
                {
                    "number": 6,
                    "text": "Intayo rauten ti Juda ket parigatentayo, ket mangaramidtayo iti lugar nga agpaay kadatayo, ken mangipatugawtayo iti ari, wen, ti lalaki nga anak ni Tabeel."
                },
                {
                    "number": 7,
                    "text": "Isu a kinuna ti Apo a Dios: Saan a makapagtakder, wenno mapasamak man la koma."
                },
                {
                    "number": 8,
                    "text": "Ta ti Damasco ti ulo ti Siria, ket ti Rezin ti ulo ti Damasco; ket iti uneg ti innem-a-pulo-ket-lima a tawen mawarawaranto ti Efraim tapno saan nga agbalin a pagilian."
                },
                {
                    "number": 9,
                    "text": "Ket ti Samaria ti ulo ti Efraim, ket ti lalaki nga anak ni Remalias ti ulo ti Samaria. Sigurado a dikayonto mabukel no dikayo mamati."
                },
                {
                    "number": 10,
                    "text": "Kangrunaanna, nakisao manen ti Apo ken ni Ahaz, a kinunana:"
                },
                {
                    "number": 11,
                    "text": "Dawatem ti tanda ti Apo a Diosmo; dawatem uray ti kaunggan, wenno ti kangatuan."
                },
                {
                    "number": 12,
                    "text": "Ngem kinuna ni Ahaz: Saanak a dumawat, wenno sulisogen man la koma ti Apo."
                },
                {
                    "number": 13,
                    "text": "Ket kinunana: Dumngegka ita, O balay ni David; bassit kadi a banag iti biangmo ti mangbannog kadagiti tao, ngem bannogem kadi met ti Diosko?"
                },
                {
                    "number": 14,
                    "text": "Ngarud, ikkannakanto a mismo ti Apo iti tanda—Adtoy, aginawto ti birhen, ket agpasngayto iti lalaki, ket panaganannanto iti Immanuel."
                },
                {
                    "number": 15,
                    "text": "Manganto iti mantekilia ken tagapulot ti uyokan, tapno ammonanto ti agkedked iti dakes ket pilienna ti naimbag."
                },
                {
                    "number": 16,
                    "text": "Ta sakbay a makasursuro ti ubing nga agkedked iti dakes ket pilienna ti naimbag, baybay-anto dagiti arina ti daga a kaguram."
                },
                {
                    "number": 17,
                    "text": "Yegto ti Apo kenka, ken kadagiti taom, ken iti balay ti amam, dagiti aldaw a saan a dimteng manipud iti aldaw nga ipapanaw ni Efraim iti Juda, ti ari ti Asiria."
                },
                {
                    "number": 18,
                    "text": "Ket mapasamakto iti dayta nga aldaw a sultipanto ti Apo dagiti ngilaw nga adda iti kaadaywan a paset ti Egipto, ken dagiti uyokan nga adda iti Asiria."
                },
                {
                    "number": 19,
                    "text": "Ket umaydanto, ken agyandanto amin iti ragangirang a tanap, ken kadagiti abut dagiti bato, ken kadagiti amin a siitan a mula, ken kadagiti amin a kakaywan."
                },
                {
                    "number": 20,
                    "text": "Ket kiskisanto ti Apo iti labahas iti dayta met la nga aldaw ti matangdanan, babaen dagiti adda iti karayan, babaen ti ari ti Asiria, ti ulo, ken ti barbon ti saka; ken kasta met nga ikisapnanto dagiti barbas."
                },
                {
                    "number": 21,
                    "text": "Ket mapasamakto iti dayta nga aldaw, a taraknen ti tao ti urbon a baka ken dua a karnero;"
                },
                {
                    "number": 22,
                    "text": "Ket mapasamakto, iti kaadu ti gatas nga itedda manganto iti mantikilia; ta mantikilia ken tagapulot ti uyokan ti kanen ti tunggal maysa a mabati iti dayta a daga."
                },
                {
                    "number": 23,
                    "text": "Ket mapasamakto iti dayta nga aldaw, itinto tunggal lugar, a yan ti rinibu a kapuon ti ubas nga agpateg iti rinibu a bagi ti pirak, pagtubuanto ti kalkalunay ken siitan a mula."
                },
                {
                    "number": 24,
                    "text": "Mapanto sadiay dagiti tao nga addaan iti pana ken bai, ta pagtubuanto ti kalkalunay ken siitan a mula ti amin a daga."
                },
                {
                    "number": 25,
                    "text": "Ket amin a turod a masukayto iti piko, saanto a pagdanagan nga agtubo ditoy ti kalkalunay ken siitan a mula; ngem pagikkanto iti baka, ken baddebaddeken dagiti babbabassit a taraken nga ayup."
                }
            ]
        },
        "/study/scriptures/bofm/2-ne/18": {
            "uri": "/study/scriptures/bofm/2-ne/18",
            "title": "2 Nephi 18",
            "data_type": "chapter",
            "chapter_name": "Kapitulo 18",
            "chapter_summary": [
                "Agbalinto ni Cristo a kasla bato a pakaitibkolan ken kabatuan a pagbasolan—Sapulem ti Apo, saan a ti agpaspasuit a salamangkero—Kumamangka iti paglintegan ken iti pammaneknek a para iti pannakaiwanwan—Idilig iti Isaias 8. Agarup 559–545 S.C."
            ],
            "verses": [
                {
                    "number": 1,
                    "text": "Kangrunaanna, naibaga kaniak ti balikas ti Apo: Mangalaka iti dakkel a pagsuratan, ket isuratmo itoy babaen ti pluma ti tao, maipanggep ken ni Maher-salal-has-baz."
                },
                {
                    "number": 2,
                    "text": "Ket nangalaak iti napudno a saksi nga agsurat, ni Uria a saserdote, ken ni Zacarias a lalaki nga anak ni Jeberechiah."
                },
                {
                    "number": 3,
                    "text": "Ket napanak iti babai nga agipadpadles; ket naginaw ken nagpasngay iti anak a lalaki. Kalpasanna kinuna ti Apo kaniak: Panaganam iti Maher-salal-has-baz."
                },
                {
                    "number": 4,
                    "text": "Ta adtoy, awan pannakaammo ti ubing ti agsangit, ti amak ken ti inak, sakbay a naipanaw iti imatang ti ari ti Asiria ti kinabaknang ti Damasco ken ti nasamsam iti Samaria."
                },
                {
                    "number": 5,
                    "text": "Ket nakisao manen ti Apo kaniak, a kinunana:"
                },
                {
                    "number": 6,
                    "text": "Ta ngamin lapdan dagitoy a tao ti danum ti Siloe nga agayus a naannayas, ket indir-ida ni Rezin ken ti lalaki nga anak ni Remalias;"
                },
                {
                    "number": 7,
                    "text": "Ita ngarud, adtoy, yeg ti Apo kadakuada ti danum ti karayan, napigsa ken adu, uray pay ti ari ti Asiria ken amin a dayagna; ket aglippiasto amin kadagiti pagayusanna, ken iti ngarabna."
                },
                {
                    "number": 8,
                    "text": "Ket lumasatto iti Juda; aglippiasto nga agayus, dumanonto pay agingga iti tengnged; ket sakupento ti masakaban dagiti payakna ti dagam, O Immanuel."
                },
                {
                    "number": 9,
                    "text": "Agkaykaysakayo, O tattao, ket mawarawarakayonto; ket imdenganyo amin dagiti adayo a pagilian; agtitipkelkayo, ket masayyasayyakayonto a saggaysa; agtitipkelkayo, ket masayyasayyakayonto a saggaysa."
                },
                {
                    "number": 10,
                    "text": "Dumngegkayo iti pammagbaga, ket awanto ti mamaayna; sawem ti balikas, ket saanto nga agtalimudok; ta adda kadakami ti Dios."
                },
                {
                    "number": 11,
                    "text": "Ta kasta ti panangibaga ti Apo kaniak iti napigsa nga ima, ket binilinnak a saan a sumurot iti aramid dagitoy a tao, a kinunana:"
                },
                {
                    "number": 12,
                    "text": "Dimo sawen, Ti pannakikanunong, iti amin a sawen dagitoy a tao, Ti pannakikanunong; iti man panagbuteng iti pagbutnganda, wenno panagalinggaget."
                },
                {
                    "number": 13,
                    "text": "Pasantuem ti Apo ti Pangen, ket isu koma ti pagbutngam, ken isu koma ti pagamkam."
                },
                {
                    "number": 14,
                    "text": "Ket isu koma ti santuario; ngem bato a pakaitibkulan, ken kabatuan a pagbasolan dagiti balay ti Israel, a makabartek ken allilaw kadagiti agindeg iti Jerusalem."
                },
                {
                    "number": 15,
                    "text": "Ket adunto kadakuada ti maitibkol ken maidugmam, ken mablo, ken maallilaw, ken maala."
                },
                {
                    "number": 16,
                    "text": "Urnongem dagiti pammaneknek, ikkam ti tanda ti paglintegan dagiti disipulok."
                },
                {
                    "number": 17,
                    "text": "Ket urayekto ti Apo, a nangilinged iti rupana kadagiti balay ni Jacob, ket sapulekto."
                },
                {
                    "number": 18,
                    "text": "Adtoy, siak ken dagiti ubbing nga inted kaniak ti Apo ti agpaay a tanda ken pagsidsiddaawan iti Israel manipud iti Apo ti Pangen, nga agnaed iti Bantay Zion."
                },
                {
                    "number": 19,
                    "text": "Ket inton kunada kenka: Sapulem kadakuada ti addaan iti am-ammo nga espiritu, ken kadagiti salamangkero nga agpasuit ken agtanabutob—saan kadi a dawaten ti tao iti Diosda a dumngeg dagiti sibibiag kadagiti natay?"
                },
                {
                    "number": 20,
                    "text": "Iti paglintegan ken iti pammaneknek; ket no saanda nga agsao a maibatay itoy a balikas, gapu ta awan kadakuada ti lawag."
                },
                {
                    "number": 21,
                    "text": "Ket aglasatdanto iti nakaro a pannakaparparigat ken bisin; ket mapasamakto nga inton mabisinandan, ay-ayendanto ti bagbagida, ket ilunodda ti ari ken ti Diosda, ket tumangaddanto."
                },
                {
                    "number": 22,
                    "text": "Ket kumitadanto iti daga ket maimatanganda ti riribuk, ken sipnget, kinadagem ti panagladingit, ket mayabogdanto iti kasipngetan."
                }
            ]
        },
        "/study/scriptures/bofm/2-ne/19": {
            "uri": "/study/scriptures/bofm/2-ne/19",
            "title": "2 Nephi 19",
            "data_type": "chapter",
            "chapter_name": "Kapitulo 19",
            "chapter_summary": [
                "Agsao ni Isaias iti nanaigan iti Mesias—Makakita dagiti tao iti kasipngetan iti naindaklan a bagnos—Mayanak kadatayo ti maladaga—Isunto ti Prinsipe ti Kappia ken agturayto iti trono ni David—Idilig iti Isaias 9. Agarup 559–545 S.C."
            ],
            "verses": [
                {
                    "number": 1,
                    "text": "Nupay kasta, saanto a kas iti kinapungtotna ti lidem, apagapaman idi damo a pinagsagabana ti daga a Zabulon, ken ti daga a Neftali, ken kalpasanna ad-adda a nagsagaba iti nakana iti dana nga agturong iti Nalabaga a Baybay iti labes ti Jordan iti Galilea dagiti pagilian."
                },
                {
                    "number": 2,
                    "text": "Nakakita dagiti tao a nagna iti kasipngetan iti bagnos; isuda a nagnaed iti daga ti anniniwan ni patay, kadakuada agrimat ti lawag."
                },
                {
                    "number": 3,
                    "text": "Napaadum ti pagilian, ken nanayonam ti rag-o—nagrag-oda iti imatangmo babaen ti rag-o iti panagani, kas iti panagragsak dagiti tao iti panangbingayda iti nasamsam."
                },
                {
                    "number": 4,
                    "text": "Gapu ta dinadaelmo ti puon ti dagensenna, ken ti sadag ti imetna, ti panaplit dagiti mangidadanes kenkuana."
                },
                {
                    "number": 5,
                    "text": "Ta adda parnuayen a riribuk ti tunggal dangadang dagiti mannakigubat, ket natina dagiti pagan-anay iti dara; ngem daytoyto ti manguram ken mangrubrob iti apuy."
                },
                {
                    "number": 6,
                    "text": "Ta mayanak kadatayo ti maladaga, maited kadatayo ti anak a lalaki; ket maipabaklayto kenkuana ti panangituray; ket maawaganto iti Nakaskasdaaw, Mamagbaga, Ti Naindaklan a Dios, Ti Agnanayon nga Ama, Ti Prinsipe ti Kappia."
                },
                {
                    "number": 7,
                    "text": "Awan patinggana ti ilalawa ti gobierno ken ti kappia, iti trono ni David, ken aggapu iti pagarianna ti bilin, ken mangipasdek ditoy iti panangukom ken linteg, nga agnanayon. Tinto regta ti Apo ti Pangen ti mangipatungpal itoy."
                },
                {
                    "number": 8,
                    "text": "Inted ti Apo ti balikasna ken ni Jacob ket nagsaknap ti lawagna iti Israel."
                },
                {
                    "number": 9,
                    "text": "Ket maammuanto ti amin a tao, uray pay ni Efraim ken dagiti agindeg iti Samaria, a mangibaga a sipapannakkel ken naimpusuan:"
                },
                {
                    "number": 10,
                    "text": "Margaay dagiti ladrilio, ngem bangonenminto iti nasukog a batbato; napukan dagiti sikamoro, ngem sukatanminto iti sedro."
                },
                {
                    "number": 11,
                    "text": "Ngarud mangbukel ti Apo iti kabusor ni Rezin a mangbusor kenkuana, ken makitunos kadagiti kabusorna;"
                },
                {
                    "number": 12,
                    "text": "Dagiti Sirio iti sango ken dagiti Palestino iti likud; ket alun-onenda ti Israel. Ta gapu itoy saan a maikkat ti pungtotna, ngem iwaradiwadna pay ti imana."
                },
                {
                    "number": 13,
                    "text": "Ngem saan nga agsubli dagiti tao iti nangdangran kadakuada, wenno uray koma no sinapulda ti Apo ti Pangen."
                },
                {
                    "number": 14,
                    "text": "Ngarud isinanto ti Apo ti ulo ken ipus manipud iti Israel, sanga ken ruot iti maysa nga aldaw."
                },
                {
                    "number": 15,
                    "text": "Dagiti nagkauna, isu ti ulo; ket ti propeta a mangisuro iti kinaulbod, isu ti ipus."
                },
                {
                    "number": 16,
                    "text": "Ta dagiti dadaulo dagitoy a tao ti mamagbiddut kadakuada; ket madadael dagiti mangidaulo kadakuada."
                },
                {
                    "number": 17,
                    "text": "Ngarud saan a maragsakan ti Apo kadagiti agtutuboda, wenno maasian man la koma kadagiti awanan iti ama ken balo; ta managinsisingpetda amin ken managaramid iti dakes, ken agsao ti tunggal ngiwat iti minamauyong. Saan nga agmawmaw ti pungtotna gapu amin kadagitoy, ngem iwaradiwadna pay ti imana."
                },
                {
                    "number": 18,
                    "text": "Ta manguram ti kinadangkes a kas iti apuy; ibusenna dagiti kalkalunay ken dagiti siit, ket sumged iti kapuskolan ti kabakiran, ket agpangatoda a kas iti asuk."
                },
                {
                    "number": 19,
                    "text": "Agsipnget iti daga babaen ti pungtot ti Apo ti Pangen, ket agbalin dagiti tao a kasla aron ti apuy; awanto ti tao a makaisalakan iti kabsatna."
                },
                {
                    "number": 20,
                    "text": "Ket siggawatenna iti kanawan nga imana ket mabisinan; ket ti kanigidna ti pagisubona ket saandanto a mapnek; sidaento ti tunggal tao ti lasag ti takiagna—"
                },
                {
                    "number": 21,
                    "text": "Manases, Efraim; ken Efraim, Manases; agkaykaysadanto a mangbusor iti Juda. Ta saan nga agmawmaw ti pungtotna gapu amin kadagitoy, ngem iwaradiwadna pay ti imana."
                }
            ]
        },
        "/study/scriptures/bofm/2-ne/20": {
            "uri": "/study/scriptures/bofm/2-ne/20",
            "title": "2 Nephi 20",
            "data_type": "chapter",
            "chapter_name": "Kapitulo 20",
            "chapter_summary": [
                "Kas iti pannakadadael ti Asiria ti pannakadadaelto dagiti nadangkes iti Maikadua a Yaay—Bassitto laeng ti tao a mabati kalpasan ti yaay manen ti Apo—Agsublinto dagiti natda ni Jacob iti dayta nga aldaw—Idilig iti Isaias 10. Agarup 559–545 S.C."
            ],
            "verses": [
                {
                    "number": 1,
                    "text": "Ay-ayto pay dagiti mangipaulog kadagiti saan a nalinteg a paulog, ken mangisurat iti panagladladingit nga insuroda;"
                },
                {
                    "number": 2,
                    "text": "A mangyadayo kadagiti makasapul manipud iti pannakaukom, ken mangilaksid iti kalintegan dagiti nakurapay a tattaok, tapno agbalin dagiti balo a baludda, ken tapno matakawanda dagiti awanan iti ama!"
                },
                {
                    "number": 3,
                    "text": "Ket anianto ti aramidenyo iti aldaw nga isasarungkar, ken iti kinaliday nga aggapunto iti adayo? asinonto ti dawatanyo iti tulong? ken sadinonto ti pangibatianyo iti bilegyo?"
                },
                {
                    "number": 4,
                    "text": "No awanak agbalindanto a balud, ken mapapataydanto. Ta saan nga agmawmaw ti pungtotna gapu amin kadagitoy, ngem iwaradiwadna pay ti imana."
                },
                {
                    "number": 5,
                    "text": "O Asirio, ti pannakabalin ti pungtotko, ken ti panaplit iti imada ti nainkalintegan nga igugurada."
                },
                {
                    "number": 6,
                    "text": "Ibaonkonto a mangbusor iti managinsisingpet a pagilian, ket ikkakto iti pammalubos a mangala iti sinamsam dagiti kapungtotko a tattao, ken agsamsam, ken iludekludeknanto ida a kas iti pitak kadagiti kalsada."
                },
                {
                    "number": 7,
                    "text": "Nupay kasta dinanto igagara, wenno marikna man la koma; ngem iti pusona dadaelen ken isinana ti saan la a manmano a pagilian."
                },
                {
                    "number": 8,
                    "text": "Ta kinunana: Saan kadi nga agpapada nga ari dagiti prinsipek?"
                },
                {
                    "number": 9,
                    "text": "Saan kadi a Carkemis ni Calne? Saan kadi nga Arpad ni Hamath? Saan kadi a Damasco ti Samaria?"
                },
                {
                    "number": 10,
                    "text": "Kas iti panangbangon ti imak kadagiti pagarian dagiti didiosen, ket rinimbawanda dagiti kinitikitan a didiosen iti Jerusalem ken iti Samaria;"
                },
                {
                    "number": 11,
                    "text": "Saanko kadi, kas iti inaramidko iti Samaria ken kadagiti didiosenna, a maaramid iti Jerusalem ken kadagiti didiosenna?"
                },
                {
                    "number": 12,
                    "text": "Gapuna mapasamakto nga inton maiwakasen ti Apo ti aramidna iti Bantay Zion ken iti Jerusalem, dusaekto ti bunga ti manangituray nga ari ti Asiria, ken ti bileg ti kinapalangguadna."
                },
                {
                    "number": 13,
                    "text": "Ta kinunana: Babaen ti pigsa ti imak ken ti siribko naaramidko dagitoy a banag; ta naannadak; ken nayalisko ti beddeng dagiti tao, ken naagawko dagiti sanikuada, ket awan dumak iti malalaki a nangparukma kadagiti agindeg;"
                },
                {
                    "number": 14,
                    "text": "Ket nagbalin ti imak a kasla umok ti kinabaknang dagiti tao; ket kas iti panamagtitiponko iti daga ti panangurnong ti tunggal maysa iti nabati nga itlog; ket awan ti asino man a nanggaraw iti payak, wenno nangnganga iti ngiwat, wenno naganit-it."
                },
                {
                    "number": 15,
                    "text": "Makapagpannakkel kadi ti wasay iti nangiwasay kenkuana? Maipateg kadi ti ragadi ti bagina iti nangigudagod kenkuana? A kas iti panangibasnot ti pagsaplit iti bagina iti nangitag-ay kenkuana, wenno kasla maitag-ay ti pagbaut ti bagina a kasla awan ti kayo!"
                },
                {
                    "number": 16,
                    "text": "Ngarud kinuna ti Apo, ti Apo ti Pangen, ibaonyo dagiti nasalun-atna, nga adda kutkuttongna; ket babaen ti dayagna rumsik ti darang a kas iti darang ti apuy."
                },
                {
                    "number": 17,
                    "text": "Ket agbalinto a silaw ti lawag ti Israel, ket apuyto ti Nasantuanna, ket uramennanto ken ibusennanto dagiti siitna ken dagiti kalkalunayna iti maysa nga aldaw;"
                },
                {
                    "number": 18,
                    "text": "Ket ibusennanto ti kinadayag ti kabakiranna, ken ti nabunga a pagtatalonanna, iti kararua ken bagi; ket agbalindanto a kas man iti nadupoy a mangitagtag-ay iti wagayway."
                },
                {
                    "number": 19,
                    "text": "Ket bassitto ti mabati kadagiti kayo iti kabakiranna, a kabaelanto ida nga isurat ti ubing."
                },
                {
                    "number": 20,
                    "text": "Ket mapasamakto iti dayta nga aldaw, a dagiti natda iti Israel, ket kas kadagiti naglibas iti balay ni Jacob, saanton nga agnaed kenkuana dagiti nangpasakit kadakuada, ngem makipagtaengdanto iti Apo, ti Nasantuan ti Israel, iti kinapudno."
                },
                {
                    "number": 21,
                    "text": "Agsublinto dagiti natda, wen, kas kadagiti natda ni Jacob, iti naindaklan a Dios."
                },
                {
                    "number": 22,
                    "text": "Ta nupay kas iti anay ti baybay dagiti taom, Israel, agsublinto latta dagiti nabati; aglibbiangto iti kinalinteg ti naipaulog a pannakadadael."
                },
                {
                    "number": 23,
                    "text": "Ta mangaramidto ti Apo ti Pangen iti pangdadael, saan a masaaw iti intero a daga."
                },
                {
                    "number": 24,
                    "text": "Ngarud, kasta ti kinuna ti Apo a Dios ti Pangen: O tattaok nga agnaed iti Zion, dikayo agbuteng kadagiti Asirio; saplitennaka iti panaplit, ket layatannakanto iti pagbasnot, a kas iti naaramid iti Egipto."
                },
                {
                    "number": 25,
                    "text": "Ta nupay kasta iti apagdarikmat, ket aggibusen ti pananggura, ken ti pungtotko iti panagdadaelda."
                },
                {
                    "number": 26,
                    "text": "Ket ikiburto ti Apo ti Pangen ti pannusa kenkuana a maibatay iti pannakapapatay ni Midian iti kabatuan ti Oreb; ket iti panangitudona iti pagbasnotna iti baybay intag-ayna a kas iti napasamak iti Egipto."
                },
                {
                    "number": 27,
                    "text": "Ket mapasamakto iti dayta nga aldaw a maikkatto ti dagensenna iti abagam, ken ti sangolna iti tengngedmo, ket madadaelto ti sangol gapu iti pannutok."
                },
                {
                    "number": 28,
                    "text": "Nagtaud ken ni Aiyat, limmabas ken ni Migron; indissaagna dagiti kargana iti Mikmas."
                },
                {
                    "number": 29,
                    "text": "Nagpukawda iti sungaban; intugotda dagiti gargaretda idiay Geba; nagbuteng ni Ramat; naglibas ni Gibeah ti Saul."
                },
                {
                    "number": 30,
                    "text": "Agpukkawka, O babai nga anak ni Gallim; ikagumaanam a mangngeg idiay Lais, O nakurapay nga Anathoth."
                },
                {
                    "number": 31,
                    "text": "Naikkat ni Madmenah; sangsangkamaysa a naglibas dagiti agtaeng iti Gebim."
                },
                {
                    "number": 32,
                    "text": "Ngem nasken nga agbati pay iti Nob iti dayta nga aldaw; iwagisna ti imana iti bantay ti babai nga anak ti Zion, ti turod ti Jerusalem."
                },
                {
                    "number": 33,
                    "text": "Adtoy, ti Apo, putdento ti Apo ti Pangen ti bai ti buteng; ket matumbanto dagiti nangato ti sasaadenna; ken agpakumbabanto dagiti napalangguad."
                },
                {
                    "number": 34,
                    "text": "Ket umaennanto ti kapuskolan ti kabakiran, ket parmekento ti maingel ti Lebanon."
                }
            ]
        },
        "/study/scriptures/bofm/2-ne/21": {
            "uri": "/study/scriptures/bofm/2-ne/21",
            "title": "2 Nephi 21",
            "data_type": "chapter",
            "chapter_name": "Kapitulo 21",
            "chapter_summary": [
                "Maukomto ti sanga ni Jesse (Cristo) iti kinalinteg—Agsaknapto iti daga ti pannakaammo iti Dios iti Millennium—Isaento ti Apo ti wagayway ken ummongenna ti Israel—Idilig iti Isaias 11. Agarup 559–545 S.C."
            ],
            "verses": [
                {
                    "number": 1,
                    "text": "Ket addanto tumaud a saringit manipud iti puon ni Jesse, ket dumakkelto ti sanga manipud iti ramutna."
                },
                {
                    "number": 2,
                    "text": "Ket lumukonto ti Espiritu ti Apo kenkuana, ti espiritu ti sirib ken pannakaawat, ti espiritu ti pammagbaga ken kinamaingel, ti espiritu ti pannakaammo ken iti panagbuteng iti Apo;"
                },
                {
                    "number": 3,
                    "text": "Ket aramidennanto a nalaka a makaawat iti panagbuteng iti Apo; ket saanto a mangukom babaen ti makitana, wenno mamabalaw babaen ti mangngegna."
                },
                {
                    "number": 4,
                    "text": "Ngem ukomennanto dagiti nakurapay babaen ti kinalinteg, ket bagbagaannanto dagiti nasingpet iti daga iti panagpapatas; ket saplitennanto ti daga iti panaplit nga agtaud iti ngiwatna, ken ti angsen nga agtaud kadagiti bibigna ti manggudas kadagiti nadangkes."
                },
                {
                    "number": 5,
                    "text": "Ket tinto kinalinteg ti barikes iti lomona, ken ti kinapudno ti barikes iti siketna."
                },
                {
                    "number": 6,
                    "text": "Makilaokto met ti lobo iti karnero, ket makipagnaedto ti leopardo iti urbon ti kalding, ken agkakaiddanto ti urbon ti baka ken ti urbon ti leon ken urbon ti paamo; ket ubingto ti mangpastor kadakuada."
                },
                {
                    "number": 7,
                    "text": "Ket mapakanto ti baka ken ti uso; agkakaiddanto dagiti urbonda; ket manganto ti leon iti garami a kas iti baka."
                },
                {
                    "number": 8,
                    "text": "Ket makiay-ayamto ti agsussuso nga ubing iti abut ti nagita nga uleg, ken kautento ti kappusot nga ubing ti rukib ti karasaen."
                },
                {
                    "number": 9,
                    "text": "Saandanto a madangran wenno madadael iti amin a nasantuan a bantayko, ta mapnonto ti daga iti pannakaammo iti Apo, kas iti pananglapunos ti danum iti baybay."
                },
                {
                    "number": 10,
                    "text": "Ket addanto ramut ni Jesse iti dayta nga aldaw, a pakaibayugan ti wagayway dagiti tao; sapulento dagiti Gentil; ket nagloriaanto ti panaginanana."
                },
                {
                    "number": 11,
                    "text": "Ket mapasamakto iti dayta nga aldaw nga isagananto manen ti Apo ti imana iti maikadua a gundaway a mangtunton iti natda kadagiti taona a mabatinto, manipud iti Asiria, ken manipud iti Egipto, ken manipud iti Patros, ken manipud iti Cush, ken manipud iti Elam, ken manipud iti Sinar, ken manipud iti Hamath, ken manipud kadagiti puro iti baybay."
                },
                {
                    "number": 12,
                    "text": "Ket mangipatakderto iti wagayway para kadagiti pagilian, ken urnongenna dagiti napagtalaw iti Israel, ken urnongenna a pagsangsangkamaysaen dagiti nasayyasayya iti Juda manipud iti uppat a suli ti lubong."
                },
                {
                    "number": 13,
                    "text": "Mapukawto met ti apal ni Efraim, ket maisinanto dagiti kabusor ti Juda; saanto nga apalan ni Efraim ti Juda, ken saanto a singaen ti Juda ni Efraim."
                },
                {
                    "number": 14,
                    "text": "Ngem tumayabdanto iti abaga dagiti Filisteo nga agturong iti laud; sangsangkamaysadanto nga agsamsam iti daya; dangrandanto da Edom ken Moab; ken tungpalento ida dagiti annak ni Ammon."
                },
                {
                    "number": 15,
                    "text": "Ket awan duadua a dadaelento ti Apo ti bassit a sanga ti karayan ti Egipto; ket babaen ti nabileg nga anginna pagallonento ti imana ti karayan, ken pagayusenna iti pito a babassit nga ayus, ket papanenna dagiti lallaki a sakasaka."
                },
                {
                    "number": 16,
                    "text": "Ket addanto mabati a nalawa a pagnaan dagiti nabati kadagiti taona, manipud iti Asiria, a kas idi iti Israel iti aldaw nga iruruarna iti daga ti Egipto."
                }
            ]
        },
        "/study/scriptures/bofm/2-ne/22": {
            "uri": "/study/scriptures/bofm/2-ne/22",
            "title": "2 Nephi 22",
            "data_type": "chapter",
            "chapter_name": "Kapitulo 22",
            "chapter_summary": [
                "Dayawento ti amin a tao ti Apo iti unos ti sangaribu a tawen—Makipagnaedto kadakuada—Idilig iti Isaias 12. Agarup 559–545 S.C."
            ],
            "verses": [
                {
                    "number": 1,
                    "text": "Ket iti dayta nga aldaw kunamto: O Apo, dayawenka; nupay kinapungtotnak idi napukawen ti pungtotmo, ket liniwliwanak."
                },
                {
                    "number": 2,
                    "text": "Adtoy, ti Dios ti mangisalakan kaniak; agtalekak, ken saanak nga agbuteng; ta ti Jehova nga Apo ti pigsak ken ti kantak; isu pay ti nagbalin a mangisalakan kaniak."
                },
                {
                    "number": 3,
                    "text": "Ngarud, naragsakkanto a mangpapusuak iti danum iti bubon ti panangisalakan."
                },
                {
                    "number": 4,
                    "text": "Ket kunamto iti dayta nga aldaw: Dayawem ti Apo, awagam ti naganna, ipakdaarmo ti aramidna kadagiti tao, agapadem ti pannakaitan-ok ti naganna."
                },
                {
                    "number": 5,
                    "text": "Kantaam ti Apo; ta nakaaramid kadagiti naan-anay a banag; nagsaknapen iti sangalubongan."
                },
                {
                    "number": 6,
                    "text": "Ipukkawmo ti rag-om, sika nga agtaeng iti Zion; ta naindaklan ti Nasantuan ti Israel iti sakupmo."
                }
            ]
        },
        "/study/scriptures/bofm/2-ne/23": {
            "uri": "/study/scriptures/bofm/2-ne/23",
            "title": "2 Nephi 23",
            "data_type": "chapter",
            "chapter_name": "Kapitulo 23",
            "chapter_summary": [
                "1 Ti pannakadadael ti Babilonia ti kita ti pannakadadael iti Maikadua a Yaay—Aldawto ti pungtot ken panagibales—Matnagto iti agnanayon ti Babilonia (ti lubong)—Idilig iti Isaias 13. Agarup 559–545 S.C."
            ],
            "verses": [
                {
                    "number": 1,
                    "text": "Ti dagensen ti Babilonia, a nakita ni Isaias a lalaki nga anak ni Amoz."
                },
                {
                    "number": 2,
                    "text": "Ibayugyo ti wagayway iti nangato a bantay, pukkawanyo ida, iwagisyo ti imayo tapno mapanda iti ruangan dagiti natakneng."
                },
                {
                    "number": 3,
                    "text": "Binilinkon dagiti nasantuak, naawagak metten dagiti maingelko, ta saan nga agpaay ti pungtotko kadakuada a nangirag-o iti ngayedko."
                },
                {
                    "number": 4,
                    "text": "Ti ariwawa ti ummong iti kabambantayan kas kadagiti nabileg a tao, naurnong ti makariribuk nga arimbangaw kadagiti pagarian dagiti pagilian, inummong ti Apo ti Pangen dagiti buyot iti pagbabakalan."
                },
                {
                    "number": 5,
                    "text": "Naggapuda iti adayo a pagilian, manipud iti ungto ti langit, wen, ti Apo, ken dagiti igam ti nainkalintegan a panagpungtotna, a mangdadael iti intero a daga."
                },
                {
                    "number": 6,
                    "text": "Agpukkawkayo, ta asidegen ti aldaw ti Apo; umayto a pangdadael manipud iti Mannakabalin."
                },
                {
                    "number": 7,
                    "text": "Ngarud kumapsutto amin nga ima, lumuknengto ti puso ti tunggal tao;"
                },
                {
                    "number": 8,
                    "text": "Ket agbutengdanto; iturayanto ida ti sanaang ken leddaang; masdaawdanto iti tunggal maysa; ket kaslanto apuy dagiti rupada."
                },
                {
                    "number": 9,
                    "text": "Adtoy, dumteng ti aldaw ti Apo, naranggas iti agpada a pungtot ken nakaro a panagunget, a mamagbalin iti daga a ragangirang; ket dadaelennanto nga ipakni dagiti managbasol dita."
                },
                {
                    "number": 10,
                    "text": "Ta saanto a mangted iti lawag dagiti bituen iti langit ken dagiti planeta; lumidemto ti init inton agparang, ken saanto nga iburay ti bulan ti lawagna."
                },
                {
                    "number": 11,
                    "text": "Ket dusaekto ti lubong gapu iti kinadakes, ken dagiti nadangkes gapu iti kinamanagbasolda; pagkalmaekto ti kinatangsit dagiti napalangguad, ken sebsebakto ti kinadursok dagiti pagam-amkan."
                },
                {
                    "number": 12,
                    "text": "Aramidekto a napatpateg nga amang ti tao ngem iti napintas a balitok; urayto ti tao nga amang ngem iti bimmalitok a sangkap ni Ophir."
                },
                {
                    "number": 13,
                    "text": "Ngarud, pagkintayegekto ti langit, ket maikkatto ti daga iti yanna, iti pungtot ti Apo ti Pangen, ken iti aldaw ti nakaro a panagungetna."
                },
                {
                    "number": 14,
                    "text": "Ket kaslanto iti nakamat nga urbon ti ugsa, ken iti karnero nga awan ti tao a mangpastor; ket agsublinto ti tunggal maysa kadakuada kadagiti taona, ken talawanto ti tunggal maysa ti dagana."
                },
                {
                    "number": 15,
                    "text": "Maduyokto ti tunggal maysa a napalangguad, wen, ket mapasagto iti espada ti tunggal maysa a kimmappon kadagiti nadangkes."
                },
                {
                    "number": 16,
                    "text": "Maimatangandanto met ti pannakawarawara dagiti annakda; madadaelto dagiti balbalayda ken maidadanes dagiti assawada."
                },
                {
                    "number": 17,
                    "text": "Adtoy, tukayekto dagiti taga-Medo a mangbusor kadakuada, a saan a mapurar iti pirak ken balitok, nga uray man la no maay-ayo itoy."
                },
                {
                    "number": 18,
                    "text": "Warawaraento met dagiti baida dagiti agtutubo a lallaki; ket awanto ti asida iti bunga iti saklulo; saanto a pakawanen dagiti matada dagiti ubbing."
                },
                {
                    "number": 19,
                    "text": "Ket agbalinto ti Babilonia, ti gloria dagiti pagarian, ti ngayed ti kinaimbag dagiti Caldeano, a kas idi pinarmek ti Dios ti Sodoma ken Gomorra."
                },
                {
                    "number": 20,
                    "text": "Saanto a pulos a mapagyanan, wenno mapagnaedan iti panagsukatsukat ti kaputotan; uray no mangipatakderto la koma dagiti Arabo iti tolda idiay; wenno mangbukel dagiti pastor iti ragup idiay."
                },
                {
                    "number": 21,
                    "text": "Ngem addanto idiay dagiti atap nga ayup iti disierto; ket mapnonto dagiti balbalayda iti aglaladut a nabiag; ket agtaengto met idiay dagiti kullaaw, ken agsalanto idiay dagiti abestrus."
                },
                {
                    "number": 22,
                    "text": "Umkisto dagiti atap nga ayup kadagiti puro iti naliday a balbalayda, ken dagiti dragon iti napintas a palasioda; ket asidegen ti idadateng ti kanitona, ket saanen a maitantan ti aldawna. Ta dadaelekto a sipapardas; wen, ta kaasiakto dagiti taok, ngem maungawto dagiti nadangkes."
                }
            ]
        },
        "/study/scriptures/bofm/2-ne/24": {
            "uri": "/study/scriptures/bofm/2-ne/24",
            "title": "2 Nephi 24",
            "data_type": "chapter",
            "chapter_name": "Kapitulo 24",
            "chapter_summary": [
                "Maummongto ti Israel ket sagrapendanto ti panaginana iti unos ti sangaribu a tawen—Mapapanaw ni Lucifer iti langit gapu iti panagsukir—Abakento ti Israel ti Babilonia (ti lubong)—Idilig iti Isaias 14. Agarup 559–545 S.C."
            ],
            "verses": [
                {
                    "number": 1,
                    "text": "Ta kaasianto ti Apo ni Jacob, ket piliennanto pay laeng ti Israel, ket ipanna ida iti dagada; ket tumiponto kadakuada dagiti ganggannaet, ket agtitipondanto iti balay ni Jacob."
                },
                {
                    "number": 2,
                    "text": "Ket alaento ida dagiti tao ken itugotda ida iti lugarda; wen, manipud iti adayo agingga iti pagpatinggaan ti daga; ket agsublidanto iti naikari a dagada. Ket tagikuaento ida ti balay ti Israel, ket agpaayto ti daga ti Apo kadagiti adipen ken dagiti katulongan iti balay; ket agbalindanto a balud kadagiti binaludda; ket isudanto ti mangituray kadagiti nangirurumen kadakuada."
                },
                {
                    "number": 3,
                    "text": "Ket mapasamakto iti dayta nga aldaw nga ikkannakayonto ti Apo iti panaginana, manipud iti panagledleddaangyo, ken iti panagbutbutengyo, ken iti tanikala a namagbalin kadakayo nga agserbi."
                },
                {
                    "number": 4,
                    "text": "Ket mapasamakto iti dayta nga aldaw, nga itugotyonto daytoy a pagsasao a maibusor iti ari ti Babilonia, ket kunayo: No kasano ti panagsardeng dagiti mangidadanes, agsardengto met ti nabalitokan a siudad!"
                },
                {
                    "number": 5,
                    "text": "Tinukkol ti Apo ti pagbasnot ti nadangkes, ti setro dagiti agturay."
                },
                {
                    "number": 6,
                    "text": "Isu nga awan ressatna a nangbasnot kadagiti tao iti pungtotna, isu a nangituray kadagiti pagilian babaen iti gura, mapapatayto, ket awanto ti makatubeng."
                },
                {
                    "number": 7,
                    "text": "Aginananto ti sangalubongan, ket naulimekto; sadanto agkakanta."
                },
                {
                    "number": 8,
                    "text": "Wen, agrag-o dagiti parwa kenka, kasta met dagiti sedro ti Lebanon, a kunada: Gapu ta napasagkan awanen ti umay pay mangpukan kadakami."
                },
                {
                    "number": 9,
                    "text": "Agtignayto ti impierno iti baba a mangsabat kadakayo iti idadatengyo; bangonennanto dagiti natay, uray pay dagiti pangulo iti daga; mabangondanto iti tronoda dagiti amin nga ari iti pagpagilian."
                },
                {
                    "number": 10,
                    "text": "Agsaodanto amin ket kunadanto kenka: Agbalinkanto kadi met a nakapsut a kas kadakami? Agbalinkanto kadi met a kas kadakami?"
                },
                {
                    "number": 11,
                    "text": "Maipanto iti tanem ti pannakararaemmo; saanto a mangngegan ti aweng ti biolinmo; pannakaikamenmonto ti igges, ket ulesmonto dagiti igges."
                },
                {
                    "number": 12,
                    "text": "Anian a pannakatnagmo manipud iti langit, O Lucifer, lalaki nga anak ti agsapa! Natnagka iti daga, a nangpakapsut kadagiti pagilian!"
                },
                {
                    "number": 13,
                    "text": "Ta kinunam iti pusom: Agpangatoakto iti langit, itag-aykonto ti tronok iti ngatuen dagiti bituen ti Dios; agtugawakto met iti bantay a paguummongan, iti bangirna ti amianan;"
                },
                {
                    "number": 14,
                    "text": "Agpangatoakto iti ngatuen ti kangatuan nga ulep; agbalinakto a kas iti Kangatuan."
                },
                {
                    "number": 15,
                    "text": "Ngem maigarangugongkanto iti impierno, kadagiti bakrang ti abut."
                },
                {
                    "number": 16,
                    "text": "Apagapamanto la a kumita kenka dagiti makakita, ket mabigbigdakanto, kunadanto: Daytoy kadi ti tao a namagkintayeg iti lubong, a nanggunggon kadagiti pagarian?"
                },
                {
                    "number": 17,
                    "text": "Ken namagbalin iti lubong a kasla langalang, ken nangdadael kadagiti siudad kadagitoy, ken saan a nanglukat iti balay dagiti baludna?"
                },
                {
                    "number": 18,
                    "text": "Amin nga ari dagiti pagilian, wen, isuda amin, naitanemda a nagloriaan, tunggal maysa kadakuada iti balayna."
                },
                {
                    "number": 19,
                    "text": "Ngem maipuruakkanto iti tanemmo a kas iti makarimon a sanga, ken ti mabati kadagiti napapatay, nagudas babaen ti espada, a magaburan iti bato iti abut; a kasla bangkay a nailudekludek."
                },
                {
                    "number": 20,
                    "text": "Saankanto a mairaman kadakuada a maitanem, gapu ta dinadaelmo ti dagam ken pinapataymo dagiti taom; saanto a malaglagip ti bukel dagiti managbasol."
                },
                {
                    "number": 21,
                    "text": "Isaganam ti pannakarangrangkay dagiti annakna gapu iti kinamanagbasol dagiti ammada, tapno saanda a bumangon, wenno tagikuaen ti daga, wenno punnuenda ti lubong iti siudad."
                },
                {
                    "number": 22,
                    "text": "Ta bumangonakto a mangbusor kadakuada, kinuna ti Apo ti Pangen, ket ikkatekto iti Babilonia ti nagan, ken ti nabati, ken lalaki nga anak, ken lalaki a kaanakan, kinuna ti Apo."
                },
                {
                    "number": 23,
                    "text": "Aramidekto met a pagnaedan ti kullaaw, ken kadandanuman; ket sagadakto iti karaykay ti pannakadadael, kinuna ti Apo ti Pangen."
                },
                {
                    "number": 24,
                    "text": "Inkari ti Apo ti Pangen, a kinunana: Awan duadua a kas iti napanunotko, a mapasamakto; ket kas iti pinanggepko, matungpalto—"
                },
                {
                    "number": 25,
                    "text": "Nga itugotkonto dagiti Asirio iti dagak, ket pagsang-atekto a sakasaka kadagiti bantayko; ket maikkatto ti sangolna kadakuada, ket maikkatto ti dagensenna kadagiti abagada."
                },
                {
                    "number": 26,
                    "text": "Daytoy ti panggep a napanggep iti sangalubongan; ken daytoy ti ima a naitanggaya iti amin a pagilian."
                },
                {
                    "number": 27,
                    "text": "Ta pinanggep ti Apo ti Pangen, ket asino ti mangbalusingsing? Ket naitanggaya ti imana, ket asino ti mangballikug?"
                },
                {
                    "number": 28,
                    "text": "Babantot daytoy iti tawen nga ipapatay ni ari Ahaz."
                },
                {
                    "number": 29,
                    "text": "Dikayo agrag-o, sangabukel a Palestina, agsipud ta natukkolen ti sarukodna a nangbasnot kadakayo; ta tumaudto ti nagita nga uleg iti nagtaudan ti uleg, ket nakaam-amakto a tumayab nga uleg ti bungana."
                },
                {
                    "number": 30,
                    "text": "Ket mataraonanto ti umuna nga anak dagiti nakurapay, ket masalaknibanto dagiti makasapul; ket patayekto ti puonmo iti bisin, ket iwalangnanto dagiti nabatim."
                },
                {
                    "number": 31,
                    "text": "Agpukkawka, O ruangan; umkiska, O siudad; sika, sangabukel a Palestina, narunaw; ta addanto asuk nga aggapu iti amianan, ta awanto ti agsulsulo iti naituding a panawenna."
                },
                {
                    "number": 32,
                    "text": "Ket anianto ngarud ti sungbat ti agipadpadamag kadagiti pagilian? A nabangonen ti Apo ti Zion, ket agtalekto itoy dagiti nakurapay a taona."
                }
            ]
        },
        "/study/scriptures/bofm/2-ne/25": {
            "uri": "/study/scriptures/bofm/2-ne/25",
            "title": "2 Nephi 25",
            "data_type": "chapter",
            "chapter_name": "Kapitulo 25",
            "chapter_summary": [
                "Agrimat ni Nephi iti kinalawag—Maawatanto kadagiti maudi nga aldaw dagiti padto ni Isaias—Agsublinto dagiti Hudio iti Babilonia, ilansada iti krus ti Mesias, ken masayyasayya ken madusada—Maisublidanto no mamatida iti Mesias—Umunanto nga umay innem a gasut a tawen kalpasan ti ipapanaw ni Lehi iti Jerusalem—Tungpalen dagiti Nephite ti paglintegan ni Moises ken mamatida ken ni Cristo, a Nasantuan ti Israel. Agarup 559–545 S.C."
            ],
            "verses": [
                {
                    "number": 1,
                    "text": "Ita siak, ni Nephi, agsaoak maipanggep kadagiti balikas a naisuratkon, a nagtaud iti ngiwat ni Isaias. Ta adtoy, nagsao ni Isaias iti adu a balikas a narigat a maawatan ti adu kadagiti taok; ta dida ammo ti maipanggep iti pammadto dagiti Hudio."
                },
                {
                    "number": 2,
                    "text": "Ta siak, ni Nephi, diak insuro kadakuada ti adu a pampanunot maipanggep iti wagas dagiti Hudio; ta aramid iti kasipngetan dagiti aramidda, ken ti ugalida ugali a makarimon."
                },
                {
                    "number": 3,
                    "text": "Gapuna, agsuratak kadagiti taok, kadagiti amin nga umawatto kalpasanna kadagitoy a banag nga isuratko, tapno maammuanda ti panangukom ti Dios, tapno agsaknap iti amin a pagilian, a maibatay iti balikas nga insaona."
                },
                {
                    "number": 4,
                    "text": "Gapuna, dumngegkayo, O tattaok, nga adda iti balay ti Israel, ket imdenganyo dagiti balikasko; gapu ta saan a nalawag kadakayo dagiti balikas ni Isaias, ngem ketdi nalawagda kadagiti napno iti espiritu ti pammadto. Ngem itdek kadakayo ti pammadto, a maibatay iti espiritu nga adda kaniak; gapuna mamadtoak a maibatay iti kinalawag nga adda kaniak manipud pay iti kanito nga iruruarko iti Jerusalem a kaduak ti amak; ta adtoy, maragsakan ti kararuak iti kinalawag nga adda kadagiti taok, tapno makasursuroda."
                },
                {
                    "number": 5,
                    "text": "Wen, ken maragsakan ti kararuak kadagiti balikas ni Isaias, ta naggapuak iti Jerusalem, ket naimatangak kadagiti matak dagiti aramid dagiti Hudio, ken ammok a maawatan dagiti Hudio dagiti balikas dagiti propeta, ket awan ti sabali a tattao a makaawat kadagiti balikas a naibaga kadagiti Hudio a kas kadakuada, malaksid no naisuroda iti wagas nga inaramat dagiti Hudio."
                },
                {
                    "number": 6,
                    "text": "Ngem adtoy, siak, ni Nephi, saanko nga insuro kadagiti annakko ti wagas dagiti Hudio; ngem adtoy, siak, iti bagik, nagnaedak iti Jerusalem, gapuna ammok ti maipanggep iti aglawlawna; ket naagapadko kadagiti annakko ti maipanggep iti panangukom ti Dios, a napasamak kadagiti Hudio, kadagiti annakko, a maibatay iti amin a naisao ni Isaias, ket diak isurat ida."
                },
                {
                    "number": 7,
                    "text": "Ngem adtoy, ituloyko ti kabukbukodak a pammadto, a maibatay iti pammalawagko; iti pannakaammok nga awan ti tao nga agbiddut; ngem ketdi, kadagiti aldaw a pannakapasamak dagiti padto ni Isaias ammonto dagiti tao nga awan duadua, ti kanito a pannakapasamakda."
                },
                {
                    "number": 8,
                    "text": "Gapuna, napategda kadagiti annak ti tattao, ket dagiti mangipapan a saan, isudanto a mismo ti pagsaw-ak, ket iturongko dagiti balikas kadagiti taok; ta ammok a kasapulandanto dagitoy kadagiti maudi nga aldaw; ta maawatandanto dagitoy iti dayta nga aldaw; gapuna, insuratko dagitoy gapu iti pagimbaganda."
                },
                {
                    "number": 9,
                    "text": "Ket iti pannakadadael ti maysa a kaputotan kadagiti Hudio gapu iti kinamanagbasol, madadaelto met dagiti aglabas a kaputotan gapu iti kinamanagbasolda; ket awan koma a pulos ti nadadael kadakuada no saan nga impakpakauna dagiti propeta ti Apo."
                },
                {
                    "number": 10,
                    "text": "Gapuna, naibagan kadakuada ti maipanggep iti pannakadadael a mapasamak kadakuada, kalpasan la unay ti ipapanaw ti amak iti Jerusalem; ngem ketdi, pinatangkenda ti puspusoda; ket nadadaelda kas maibatay iti pammadtok, malaksid kadagiti naipanaw a mabalud iti Babilonia."
                },
                {
                    "number": 11,
                    "text": "Ket ibagak ita daytoy gapu iti espiritu nga adda kaniak. Ket uray pay no naipanawdan agsublidanto manen, ket tagikuaenda ti daga ti Jerusalem; gapuna, mabukeldanto manen iti daga a tawidda."
                },
                {
                    "number": 12,
                    "text": "Ngem, adtoy, aggugubatdanto, ken addanto damdamag iti gubgubat; ket inton dumteng ti aldaw a ti Bugbugtong ti Ama, wen, uray pay ti Ama ti langit ken ti daga, agpakitanto a nainlasagan kadakuada, adtoy, didanto awaten, gapu iti kinamanagbasolda, ken ti kinatangken ti panagpuspusoda, ken ti kinasukirda."
                },
                {
                    "number": 13,
                    "text": "Adtoy, ilansadanto iti krus; ket kalpasan ti pannakaitabonna iti uneg ti tallo nga aldaw agungarto, a mangyeg iti pannakapaimbag; ket maisalakanto amin a mamati iti naganna iti pagarian ti Dios. Gapuna, maragsakan ti kaunggak a mangipadto iti maipanggep kenkuana, ta nakitakon ti aldawna, ket ipateg ti pusok ti nasantuan a naganna."
                },
                {
                    "number": 14,
                    "text": "Ket adtoy a mapasamakto a kalpasan ti panagungar ti Mesias, ket makapagpakitan kadagiti taona, a kas iti kaadu dagiti mamati iti naganna, adtoy, madadaelto manen ti Jerusalem; ta ay-ayto pay dagiti bumusor iti Dios ken dagiti tao ti simbaanna."
                },
                {
                    "number": 15,
                    "text": "Gapuna, maiwaraswarasto dagiti Hudio iti amin a pagilian; wen, ken kasta met a madadaelto ti Babilonia; gapuna, masayyasayyanto dagiti Hudio kadagiti sabali a pagilian."
                },
                {
                    "number": 16,
                    "text": "Ket kalpasan ti pannakaiwaraswarasda, ken dinusa ti Apo a Dios ida babaen dagiti sabali a pagilian iti uneg ti adu a kaputotan, wen, uray pay iti no mano a kaputotan agingga a naallukoyda a mamati ken ni Cristo, ti Anak ti Dios, ken ti pannakasubbot, nga awan patinggana iti sangkataw-an—ket inton dumteng dayta nga aldaw a mamatidan ken ni Cristo, ket agdaydayawda iti Ama babaen ti naganna, nga addaan iti natarnaw a puso ken nadalus nga im-ima, ken saandan nga aguray pay iti sabali a Mesias, ket, iti dayta a kanito, dumteng ti aldaw a rumbeng unay a mamatida kadagitoy a pampanunot."
                },
                {
                    "number": 17,
                    "text": "Ket rinugian manen ti Apo iti maikadua a gundaway a mangummong kadagiti taona a nadalupo ken nasayyasayya. Gapuna, ituloyna ti agiwakas iti datdatlag ken pagsidsiddaawan nga aramid kadagiti annak ti tattao."
                },
                {
                    "number": 18,
                    "text": "Gapuna, itdenna kadakuada dagiti balikasna, dagiti balikas a mangukom kadakuada iti maudi nga aldaw, ta maited kadakuada a panggutugot iti pudno a Mesias, a dida pinati; ken panggutugot kadakuada a saanen nga aguray pay iti sabali a Mesias, ta awanen ti umay pay, malaksid no sinsinan Mesias a mangballaibo kadagiti tao; ta maysa laeng ti Mesias nga inagapad dagiti propeta, ket dayta a Mesias ti saanto nga awaten dagiti Hudio."
                },
                {
                    "number": 19,
                    "text": "Ta babaen dagiti balikas dagiti propeta, dumteng ti Mesias innem a gasut a tawen manipud iti kanito nga ipapanaw ti amak iti Jerusalem; ken babaen dagiti balikas dagiti propeta, ken kasta met iti balikas ti anghel ti Dios, Jesucristo ti nagannanto, ti Anak ti Dios."
                },
                {
                    "number": 20,
                    "text": "Ket ita, kakabsatko, nalawag nga imbagak a diyo mabalin ti agbiddut. Ket bayat ti kaadda ti Apo a Dios a mangiruar iti Israel iti daga ti Egipto, ken pannangtedna ken ni Moises iti bileg a mangagas kadagiti makipagili kalpasan ti panangkagat kadakuada dagiti nagita nga uleg, no kumitada iti uleg nga impakitana kadakuada, ken kasta met nga inikkanna iti bileg a mangbasnot iti bato ket pumsuak ti danum; wen, adtoy kunak kadakayo, ta iti kinapudno dagitoy a banag, ken iti kaadda ti Apo a Dios, awan ti sabali a nagan a maited iti sirok ti langit no di daytoy Jesucristo, a nasaokon, a pakaisalakanan ti tao."
                },
                {
                    "number": 21,
                    "text": "Gapuna, daytoy ti puon ti nagkarian ti Apo a Dios kaniak a nasken a maidulin ken mataginayon dagitoy a banag nga isuratko, ket maipaimanto kadagiti bukelko, kadagiti sumarsaruno a kaputotan, a mabalin a matungpalto ti kari ken ni Jose, a saanto a pulos a maungaw ti bukelna agingga nga adda ti daga."
                },
                {
                    "number": 22,
                    "text": "Gapuna, pagtitinnawidanto dagiti kaputotan dagitoy a balikas agingga nga adda ti lubong; ket agtultuloydanto a maibatay iti pagayatan ken pakaragsakan ti Dios; ket ukomendanto dagiti pagilian a mangikut kadakuada a maibatay kadagiti balikas a naisurat."
                },
                {
                    "number": 23,
                    "text": "Ta sireregta a nagtuoktayo a nagsurat, tapno magutugot dagiti annaktayo, ken kasta met dagiti kakabsattayo, a mamati ken ni Cristo, ken makikinnaawatan iti Dios; ta ammotayo a maisalakantayo babaen ti parabur, kalpasan ti amin nga aramidtayo."
                },
                {
                    "number": 24,
                    "text": "Ket, iti laksid ti panamatitayo ken ni Cristo, tungpalentayo ti paglintegan ni Moises, ket padaanantayo a sitatalingenngen ken ni Cristo, agingga a matungpal ti paglintegan."
                },
                {
                    "number": 25,
                    "text": "Ta, iti daytoy a paggibusan ti pannakaited ti paglintegan; gapuna saan a naipatungpal kadatayo ti paglintegan, ket nagtalinaedtayo a sibibiag ken ni Cristo gapu iti pammatitayo; ngem intalimengtayo latta ti paglintegan gapu kadagiti bilin."
                },
                {
                    "number": 26,
                    "text": "Ket agsaotayo iti maipanggep ken ni Cristo, agrag-otayo ken ni Cristo, ikasabatayo ni Cristo, ipadtotayo ni Cristo, ket agsurattayo a maibatay kadagiti padtotayo, tapno maammuan dagiti annaktayo ti pamuidanda a mangkita iti pakaugasan ti basbasolda."
                },
                {
                    "number": 27,
                    "text": "Gapuna, agsaotayo maipanggep iti paglintegan tapno maammuan dagiti annaktayo ti kaawanen ti bileg ti paglintegan; ket isuda, iti pannakaammoda iti kaawanen ti bileg ti paglintegan, mabalinda ti kumita iti masanguanan a biag nga adda ken ni Cristo, ket maammuanda no ania ti naited a paggibusan ti paglintegan. Ket kalpasan ti pannakatungpal ti paglintegan ken ni Cristo, a dida patangkenen ti pusoda a maibusor kenkuana no naskenen a maiwaksi ti paglintegan."
                },
                {
                    "number": 28,
                    "text": "Ket ita adtoy, tattaok, nasukirkayo a tattao; gapuna, nalawag nga imbagak kadakayo, a di mabalin a diyo maawatan. Ket agbalinto a pammaneknek a maibusor kadakayo dagiti balikas nga imbagak; ta umdasdan a mangisuro iti asino man a tao iti umno a dana; ta ti umno a dana isu ti panamati ken ni Cristo ken saan a panangilibak kenkuana; ta no ilibakmo inlibakmo metten dagiti propeta ken ti paglintegan."
                },
                {
                    "number": 29,
                    "text": "Ket ita adtoy, kunak kadakayo a ti umno a dana isu ti panamati ken ni Cristo, ken saan a panangilibak kenkuana; ken ni Cristo ti Nasantuan ti Israel; gapuna nasken nga agtamedkayo kenkuana, ket agdaydayawkayo kenkuana iti amin a kabaelanyo, panunot, ken pigsa, ken ti pakabuklan ti kararuayo; ket no aramidenyo daytoy di bumurong a maisinakayo."
                },
                {
                    "number": 30,
                    "text": "Ket, kas mayalubog, tungpalenyo dagiti aramid ken ordinansa ti Dios agingga a maipatungpal ti paglintegan a naited ken ni Moises."
                }
            ]
        },
        "/study/scriptures/bofm/2-ne/26": {
            "uri": "/study/scriptures/bofm/2-ne/26",
            "title": "2 Nephi 26",
            "data_type": "chapter",
            "chapter_name": "Kapitulo 26",
            "chapter_summary": [
                "Mangasabanto ni Cristo kadagiti Nephite—Maar-arep-ep ni Nephi ti pannakadadael dagiti taona—Agsaodanto manipud iti katapukan—Mangbangonto dagiti Gentil iti saan a pudno a simbaan ken nalimed a kinnunsabo—Pawilan ti Apo dagiti tao nga panaginsasaserdote. Agarup 559–545 S.C."
            ],
            "verses": [
                {
                    "number": 1,
                    "text": "Ket kalpasan ti panagungar ni Cristo, agpakitanto kadakayo, annakko, ken kadakayo patpatgek a kakabsatko; ket agbalinto a paglintegan a nasken a surotenyo dagiti balikas nga isaona kadakayo."
                },
                {
                    "number": 2,
                    "text": "Ta adtoy, ibagak kadakayo a naawatak nga adunto ti aglabas a kaputotan, ket addanto dadakkel a gubgubat ken panagsusupanget dagiti taok."
                },
                {
                    "number": 3,
                    "text": "Ket kalpasanto ti yaay ti Mesias addanto maited kadagiti taok a tanda iti pannakayanakna, kasta met ti ipapatay ken ti panagungarna; ket naindaklan ken nakabutbutengto dayta nga aldaw kadagiti nadangkes, ta maungawdanto; ket maungawda ta pinapanawda dagiti propeta, ken dagiti santo, ket binatoda ida, ken pinatayda ida; gapuna agpangatonto iti Dios manipud iti daga ti araraw ti dara dagiti santo a maibusor kadakuada."
                },
                {
                    "number": 4,
                    "text": "Gapuna, amin dagiti napalangguad, ken dagiti agaramid iti dinadangkes, umayto dayta nga aldaw a manguram kadakuada, kinuna ti Apo ti Pangen, ta kasladanto la garami."
                },
                {
                    "number": 5,
                    "text": "Ket isuda a nangpatay kadagiti propeta, ken dagiti santo, alun-onento ida ti kaunggan ti daga, kinuna ti Apo ti Pangen; ket gaburanto ida dagiti bantay, ken itayabto ida dagiti alipugpog, ken tupakanto ida dagiti pasdek ket magirsagirsay ken marumrumekdanto a kasla pulbos."
                },
                {
                    "number": 6,
                    "text": "Ket sarungkaranto ida dagiti gurruod, ken kimkimat, ken ginggined, ken amin a kita ti panangdadael, ta agpingkinto ti apuy ti pungtot ti Apo a maibusor kadakuada, ket kasladanto la garami, ket ibusento ida ti dumteng nga aldaw, kinuna ti Apo ti Pangen."
                },
                {
                    "number": 7,
                    "text": "O ti saem, ken ti ladingit ti kararuak iti pannakapukaw dagiti napapatay a taok! Ta siak, ni Nephi, naimatangak, ta asidegen ti pannakadadaelko iti sidong ti Apo; ngem nasken a yararawko iti Diosko: Nainkalintegan dagiti wagasmo."
                },
                {
                    "number": 8,
                    "text": "Ngem adtoy, dagiti nalinteg a dumngeg kadagiti balikas dagiti propeta, ken saan a mangdadael kadakuada, ngem mangnamnamada ken ni Cristo a sitatalingenngen kadagiti tanda a naited, iti baet ti amin a panangidadanes—adtoy, isuda dagiti saan a maungaw."
                },
                {
                    "number": 9,
                    "text": "Ngem agparangto kadakuada ti Anak ti Kinalinteg; ket paimbagennanto ida, ket maaddaandanto iti kappia kenkuana, agingga a lumabas ti tallo a kaputotan, ken adu kadagiti maikapat a kaputotan ti pumusay iti kinalinteg."
                },
                {
                    "number": 10,
                    "text": "Ket iti pannakapasamak amin dagitoy a banag dumteng ti nadaras a pannakadadael dagiti taok; ta, iti baet ti panagsagaba ti kaunggak, naimatangak; gapuna, ammok a mapasamak; ket inlakoda ti bagbagida iti awan kaes-eskanna; ta, para iti gunggona ti kinapalangguad ken kinamaagda sagrapendanto ti pannakadadael; ta gapu iti isusukoda iti sairo ket pinilida dagiti aramid iti kasipngetan idinto koma nga iti lawag, ngarud maigarangugongda iti impierno."
                },
                {
                    "number": 11,
                    "text": "Ta saan a kanayon a pareggeten ti Espiritu ti Apo ti tao. Ket no nagsardengen ti Espiritu a manggutugot iti tao nadaras metten ti yaay ti pannakadadael, ket daytoy ti mamagleddaang iti kaunggak."
                },
                {
                    "number": 12,
                    "text": "Ket iti panagsaok maipanggep iti pannakaallukoy dagiti Hudio, a ni Jesus ti talaga a Cristo, nasken met a maallukoy dagiti Gentil a ni Jesus ti Cristo, ti Agnanayon a Dios;"
                },
                {
                    "number": 13,
                    "text": "Ken nagpakita kadagiti amin a mamati kenkuana, babaen ti bileg ti Espiritu Santo; wen, iti tunggal pagilian, kakabsat, pagsasao, ken tattao, nga agaramid iti naindaklan a milagro, tanda, ken pagsidsiddaawan, kadagiti annak ti tattao a maibatay iti pammatida."
                },
                {
                    "number": 14,
                    "text": "Ngem adtoy, ipadtok kadakayo ti maipanggep kadagiti maudi nga aldaw; maipanggep kadagiti aldaw a yegto ti Apo a Dios dagitoy a banag kadagiti annak ti tattao."
                },
                {
                    "number": 15,
                    "text": "Kalpasan ti pannakapukaw ti pammati dagiti bukelko ken ti bukel dagiti kakabsatko, ken nadangran idan dagiti Gentil; wen, kalpasan ti panagkampo ti Apo a Dios iti aglawlawda, ken naalikubkobdan iti bangen, ken nabangonen ti puerto a maibusor kadakuada; ken kalpasan ti pannakaipadagada iti katapukan, uray no saanda, maisuratto latta dagiti balikas dagiti nalinteg, ket matimudto ti kararag dagiti napudno, ket saanto a malipatan dagiti amin a napukaw ti pammatida."
                },
                {
                    "number": 16,
                    "text": "Ta agtimekto kadakuada dagiti nadadael manipud iti daga, ket agtaudto ti timekda iti katapukan, ket kaslanto iti am-ammo nga espiritu ti timekda; ta ikkanto ti Apo a Dios iti bileg, tapno makapagarasaas iti maipanggep kadakuada, a kasla agtaud iti daga; ket arasaasto a lumtuadto iti katapukan ti saoda."
                },
                {
                    "number": 17,
                    "text": "Ta kinuna ti Apo a Dios: Isuratdanto dagiti pasamak a maaramidto kadakuada, ket maisuratdanto ken maitalimeng iti libro, ket saandanto a maited kadagiti napukawan iti pammati, ta kayatda a dadaelen dagiti aramid ti Dios."
                },
                {
                    "number": 18,
                    "text": "Gapuna, kas kadagiti nadadael a nadaras ti pannakadadaelda; ket kaslanto taep nga aglabas ti ummong dagiti pagam-amkanda—wen, ta kinuna ti Apo a Dios: Mapasamakto iti apagdarikmat, saan a mapakpakadaan—"
                },
                {
                    "number": 19,
                    "text": "Ket mapasamakto, a madangranto dagiti napukawan iti pammati kadagiti ima dagiti Gentil."
                },
                {
                    "number": 20,
                    "text": "Ket maitag-ayto dagiti Gentil nga adda palangguad kadagiti matada, ket naitublakda, gapu iti kinabileg ti lappedda, ta nangbangonda iti adu a simbaan; nupay kasta, imbabada ti bileg ken milagro ti Dios, ket inkasabada iti bagbagida ti bukodda a pagsiriban ken bukodda nga adal, tapno adda maulloda ken magilingda ti rupa dagiti nakurapay."
                },
                {
                    "number": 21,
                    "text": "Ket adu a simbaan ti nabangon a nangparnuay iti innapal, ken panagririri, ken guranggura."
                },
                {
                    "number": 22,
                    "text": "Ken adda met nalimed a kinnunsabo, uray pay kadagidi nagkauna a panawen, kas maibatay iti kinnunsabo ti sairo, ta isu ti nangisungsong amin kadagitoy a banag; wen, insungsongna ti panagpatay, ken dagiti aramid iti kasipngetan; wen, indauluanna ida nga adda nalamuyot a lubid iti tengngedda, agingga a pinungona ida iti nalagda a lubid iti agnanayon."
                },
                {
                    "number": 23,
                    "text": "Ta adtoy, patpatgek a kakabsatko, kunak kadakayo a saan nga agtrabaho ti Apo a Dios iti kasipngetan."
                },
                {
                    "number": 24,
                    "text": "Saan nga agaramid iti ania man malaksid ti pagimbagan ti lubong; ta patpatgenna ti lubong, uray pay no ipustana ti biagna no mayasidegna la ketdi amin dagiti tao kenkuana. Gapuna, awan ti binilinna a di makiranud iti panangisalakanna."
                },
                {
                    "number": 25,
                    "text": "Adtoy, indawatna iti asino man, a kinunana: Umadayoka kaniak? Adtoy, kunak kenka, Saan; ngem kinunana: Umasidegkayo amin kaniak nga adda iti igid ti daga, gumatangkayo iti gatas ken tagapulot ti uyokan, a di agaramat iti kuarta ken di manggatad."
                },
                {
                    "number": 26,
                    "text": "Adtoy, binilinna kadi ti asino man a nasken a pumanawda kadagiti sinagoga, wenno kadagiti balay a pagdaydayawan? Adtoy, kunak kadakayo, Saan."
                },
                {
                    "number": 27,
                    "text": "Binilinna kadi ti asino man a dida makiranud iti panangisalakanna? Adtoy, kunak kadakayo, Saan; ngem intedna a nawaya iti amin a tao; ket imbilinna kadagiti taona nga allukoyenda ti amin a tao nga agbabawi."
                },
                {
                    "number": 28,
                    "text": "Adtoy, binilin kadi ti Apo ti asino man a saanda a makiranud iti kinaimbagna? Adtoy kunak kadakayo, Saan; ngem naikkan ti amin a tao iti gundaway a kas iti tunggal maysa, ket awan ti mapawilan."
                },
                {
                    "number": 29,
                    "text": "Imbilinna nga awan koma ti panaginsasaserdote; ta, adtoy, kayat a sawen ti panaginsasaserdote nga ikasaba dagiti tao ken itag-ayda ti babagida a mangted iti lawag iti lubong, tapno makaullo ken makagun-odda iti pammadayaw iti lubong; ngem dida ikagumaan ti pagimbagan ti Zion."
                },
                {
                    "number": 30,
                    "text": "Adtoy, ipawil ti Apo daytoy a banag; gapuna, nangted ti Apo a Dios iti bilin a panangngaasi ti amin a tao, ta ayat ti panangngaasi. Ta awan ti kaes-eskanda malaksid no mangngaasida. Gapuna, no adda panangngaasida dida ipalubos a maungaw dagiti mangmangged iti Zion."
                },
                {
                    "number": 31,
                    "text": "Ngem nasken a mangged iti Zion dagiti mangmangged iti Zion; ta maungawdanto no manggedda iti kuarta."
                },
                {
                    "number": 32,
                    "text": "Ket manen, imbilin ti Apo a Dios a nasken a saan a mamapatay ti tao; a nasken a saanda nga agulbod; a nasken a saanda nga agtakaw; a nasken a dida pagang-angawan ti nagan ti Apo a Diosda; a nasken a dida agiinnapal; a nasken a dida aggiginnura; a nasken a dida agsisinnupanget; a nasken a dida agaramid iti inaabig; ken nasken a dida agaramid iti ania man kadagitoy a banag; ta maungaw ti asino man a mangaramid kadagitoy."
                },
                {
                    "number": 33,
                    "text": "Ta awan kadagitoy a kinamanagbasol ti asideg iti Apo; ta nagaramid iti nasayaat kadagiti annak ti tattao; ket awan ti inaramidna a di nalawag kadagiti annak ti tattao; ket awisenna amin ida nga umasideg kenkuana ket makiranudda iti kinasayaatna; ket awan ti idaddadumana kadagiti umasideg kenkuana, nangisit ken puraw, adipen ken nawaya; lalaki ken babai; ken malagipna dagiti pagano; ket agpapada ti amin iti Dios, Hudio man ken Gentil."
                }
            ]
        },
        "/study/scriptures/bofm/2-ne/27": {
            "uri": "/study/scriptures/bofm/2-ne/27",
            "title": "2 Nephi 27",
            "data_type": "chapter",
            "chapter_name": "Kapitulo 27",
            "chapter_summary": [
                "Agsaknapto iti daga ti kinasipnget ken ikakalilis kadagiti ud-udina nga aldaw—Dumtengto ti Libro ni Mormon—Tallonto a saksi ti mamaneknek iti libro—Kunanto ti deadal a tao a saanna a mabasa ti naserraan a libro—Aramidento ti Apo a datdatlag ken pagsidsiddaawan—Idilig iti Isaias 29. Agarup 559–545 S.C."
            ],
            "verses": [
                {
                    "number": 1,
                    "text": "Ngem, adtoy, kadagiti ud-udina nga aldaw, wenno kadagiti aldaw dagiti Gentil—wen, adtoy ti amin a pagilian dagiti Gentil ken kasta met dagiti Hudio, agpada dagiti umayto iti daytoy a daga ken dagiti mapan iti sabali a dagdaga, wen, uray iti amin a dagdaga iti daga, adtoy, mabartekdanto iti kinamanagbasol ken amin a kita ti makarimon nga aramid—"
                },
                {
                    "number": 2,
                    "text": "Ket inton dumteng dayta nga aldaw sarungkaranto ida ti Apo ti Pangen, a kakuyog ti gurruod ken ginggined, ken napigsa a daranudor, ken bagyo, ken allawig, ken gil-ayab ti narungsot nga apuy."
                },
                {
                    "number": 3,
                    "text": "Ket amin a pagilian a bumusor iti Zion, ken mangparigat kenkuana, agbalinto a kasla tagtagainep iti rabii ti parmata; wen, addanto kadakuada, a kas iti mabisin a tao a nagtagtagainep, ket adtoy manganto ngem makariingto ket palawapawto ti kaungganna; wenno kaslanto iti mawaw a tao nga agtagtagainep, ket adtoy uminumto ngem makariingto ket adtoy agkakapsutto, ket addanto kalikagum ti kaungganna; wen, kastanto met ti ummong iti amin a pagilian a mangbusor iti Bantay Zion."
                },
                {
                    "number": 4,
                    "text": "Ta adtoy, dakayo amin nga agaramid iti kinamanagbasol, mabatikayonto a masmasdaaw, ta agdung-awkayonto, ken agdung-aw; wen, mabartekkayonto, ngem saan nga iti arak, agibar-ibarkayonto ngem saan nga iti naingel nga inumen."
                },
                {
                    "number": 5,
                    "text": "Ta adtoy, imbukbok ti Apo kadakayo ti espiritu ti nargaan a pannaturog. Ta adtoy, nagkidemkayo, ket sinupringyo dagiti propeta; ken dagiti agturayyo, ket inlemmengna dagiti mammadto gapu iti kinamanagbasolyo."
                },
                {
                    "number": 6,
                    "text": "Ket mapasamakto a yegto kadakayo ti Apo a Dios ti damag maipanggep iti libro, ket damagto kadakuada a nairidep."
                },
                {
                    "number": 7,
                    "text": "Ket adtoy maserraanto ti libro; ket paltiingto manipud iti Dios ti linaon ti libro, manipud iti punganay ti lubong agingga iti kanibusananna."
                },
                {
                    "number": 8,
                    "text": "Gapuna, gapu kadagiti damag a naserraan, saanto a mairakurak dagiti damag a naserraan iti aldaw ti kinadangkes ken makarimon nga aramid dagiti tao. Gapuna mayadayonto kadakuada ti libro."
                },
                {
                    "number": 9,
                    "text": "Ngem maitedto ti libro iti tao, ket itednanto dagiti balikas iti libro, a balikas dagiti nairidep iti katapokan, ken itednanto dagitoy a balikas iti sabali;"
                },
                {
                    "number": 10,
                    "text": "Ngem dinanto ited dagiti balikas a naserraan, wenno dinanto met ited ti libro. Ta maserraanto ti libro babaen ti bileg ti Dios, ket maidulinto iti libro ti paltiing a naserraan agingga iti panawen nga inkeddeng ti Apo, a pannakairuardan; ta adtoy, ibutaktakda amin a banag manipud iti pannakabukel ti lubong agingga iti kanibusananna."
                },
                {
                    "number": 11,
                    "text": "Ket dumteng ti aldaw a mabasanto kadagiti balbalay dagiti balikas iti libro a naserraan; ket mabasadanto babaen ti bileg ni Cristo; ket maipalgakto amin a banag kadagiti annak ti tattao iti ania man a kanito a kaaddana kadagiti annak ti tattao, ken iti kaano man agingga iti kanibusanan ti lubong."
                },
                {
                    "number": 12,
                    "text": "Gapuna, iti dayta nga aldaw a pannakaited ti libro iti tao a nasaokon, mailemmengto ti libro kadagiti mata ti lubong, tapno awanto ti asino man a makakita malaksid dagiti tallo a saksi, babaen ti pannakabalin ti Dios, malaksid kenkuana a pakaitedan ti libro; ket paneknekandanto ti kinapudno ti libro ken dagiti balikas a nailanad ditoy."
                },
                {
                    "number": 13,
                    "text": "Ket awan ti asino man a mangimutektek, malaksid ti sumagmamano a palubosan ti Dios, a mangipaneknek iti balikasna kadagiti annak ti tattao; ta kinuna ti Apo a Dios a nasken a maisao dagiti balikas dagiti napudno a kasla agtaud kadagiti natay."
                },
                {
                    "number": 14,
                    "text": "Gapuna, ituloy ti Apo a Dios nga ipalgak dagiti balikas iti libro; natibkerto nga agaon ti balikasna iti ngiwat ti adu a saksi a namnamaenna a naimbag; ket ay-ayto pay ti mangsupring iti balikas ti Dios!"
                },
                {
                    "number": 15,
                    "text": "Ngem adtoy, mapasamakto nga ibaganto ti Apo a Dios iti pangtedanna iti libro: Alaem dagitoy balikas a saan a naserraan ket itedmo ida kadagiti sabali, tapno maipakitana ida kadagiti masirib, a kunana: Basaenyo daytoy, ikararagko. Ket kunanto ti masirib: Yegyo ditoy ti libro, ket basaek."
                },
                {
                    "number": 16,
                    "text": "Ket ita, sawendanto daytoy gapu iti dayag ti lubong ken tapno mairanudda, a saan a gapu iti dayag ti Dios."
                },
                {
                    "number": 17,
                    "text": "Ket kunanto ti tao: Diak maitugot ti libro, gapu ta naserraan."
                },
                {
                    "number": 18,
                    "text": "Sa kunanto ti masirib: Diak mabasa."
                },
                {
                    "number": 19,
                    "text": "Gapuna mapasamakto, nga itedto manen ti Apo a Dios ti libro kenkuana a saan a masirib; ket kunanto ti tao a saan a masirib: Saanak a masirib."
                },
                {
                    "number": 20,
                    "text": "Isu a kunanto ti Apo a Dios kenkuana: Saanto a basaen ida ti masirib, ta saanda a patpatien ida, ket nabaelak nga inaramid ti trabahok; gapuna nasken a basaem dagiti balikas nga itedkonto kenka."
                },
                {
                    "number": 21,
                    "text": "Dimo sagiden dagiti banag a naserraan, ta siakto ti mangyeg iti intudingko a panawen; ta ipakitakto kadagiti annak ti tattao a kabaelak nga aramiden ti trabahok."
                },
                {
                    "number": 22,
                    "text": "Gapuna, inton mabasamon dagiti balikas nga imbilinko kenka, ken maalam dagiti saksi nga inkarik kenka, isunto pay la ti panangiserramto manen iti libro, ket paidulinmonto kaniak, tapno idulinkonto dagiti balikas a dimo nabasa, agingga a makitakton a mainugoten iti pagsiribak ti pannakairakurak dagiti banag kadagiti annak ti tattao."
                },
                {
                    "number": 23,
                    "text": "Ta adtoy, Siak ti Dios; ken siak ti Dios dagiti milagro; ken ipakitak iti lubong a siak met laeng ti napalabas, agdama, ken ti agnanayon; ken saanak nga agtrabaho kadagiti annak ti tattao malaksid no maibatay iti pammatida."
                },
                {
                    "number": 24,
                    "text": "Ket mapasamakto manen a kunanto ti Apo iti mangbasanto iti libro a maited kenkuana:"
                },
                {
                    "number": 25,
                    "text": "Ta agingga nga umasideg kaniak dagitoy a tao nga umararaw, ken dayawendak iti balikasda, ngem yadayoda dagiti puspusoda kaniak, ken gapu ta naisuroda nga agbuteng kaniak babaen ti pammilin dagiti tao—"
                },
                {
                    "number": 26,
                    "text": "Ngarud, ituloyko ti agaramid iti datdatlag nga aramid kadagitoy a tao, wen, ti datdatlag ken pagsidsiddaawan nga aramid, ta maungawto ti kinasirib dagiti mannakaammo ken masiribda, ket mailemmengto ti pannakaawat dagiti naannad."
                },
                {
                    "number": 27,
                    "text": "Ket ay-ay pay dagiti agpanggep a mangilemmeng iti pammagbagada manipud iti Apo! Ket adda iti sipnget dagiti aramidda; ket kunada: Asino ti kumita kadakami, ken asino ti makaammo kadakami? Ken kunada pay: Pudno, maibilangto a kasla iti pitak ti agdamdamili ti panangbaliktadyo kadagiti banag. Ngem adtoy, ipakitakto kadakuada, kinuna ti Apo ti Pangen, nga ammok amin dagiti aramidda. Ta ti aramid a kuna ti nangaramid, dinak inaramid? Wenno ti banag a naisakab a kuna ti nangisakab, awan ti pannakaawatna?"
                },
                {
                    "number": 28,
                    "text": "Ngem adtoy, kinuna ti Apo ti Pangen: Ipakitakto kadagiti annak ti tattao a bassit laengen a panawen ket agbalinton ti Lebanon a nataba a pagtatalonan; ket maipategto ti nataba a pagtatalonan a kas iti kabakiran."
                },
                {
                    "number": 29,
                    "text": "Ket itinto dayta nga aldaw mangngegto dagiti tuleng dagiti balikas iti libro, ket makakitanton a nalawag dagiti bulsek a nagbibiag iti kasipngetan."
                },
                {
                    "number": 30,
                    "text": "Ket umadunto met ti napakumbaba, ket agrag-odanto iti Apo, ket agragsakto dagiti nakurapay iti Nasantuan ti Israel."
                },
                {
                    "number": 31,
                    "text": "Ta naipanamnama iti panagbiag ti Apo a makitadanto ti panagbalin dagiti pagbutbutngan nga awan mamaayda, ket maungawto dagiti mamarparigat, ket mapukawto met amin dagiti managbasol;"
                },
                {
                    "number": 32,
                    "text": "Ket isuda a mamangsalungasing iti tao iti balikas, ket palab-ogannanto ti mangsalaknib iti ruangan, ket ipaknidanto dagiti nalinteg gapu iti kinaubbaw."
                },
                {
                    "number": 33,
                    "text": "Ngarud, kinuna ti Apo, a nangsubbot ken ni Abraham, maipanggep iti balay ni Jacob: Saan itan a mabain ni Jacob, wenno uray no bumsag man la koma."
                },
                {
                    "number": 34,
                    "text": "Ngem inton makitana dagiti annakna, ti aramid dagiti imak, a nanglikmut kenkuana, pasantuendanto ti naganko, ken pasantuenda ti Nasantuan ni Jacob, ket agbutengdanto iti Dios ti Israel."
                },
                {
                    "number": 35,
                    "text": "Makaawatto met dagiti espiritu a nagbiddut, ket makaadalto met iti doktrina dagiti nagdayamudom."
                }
            ]
        },
        "/study/scriptures/bofm/2-ne/28": {
            "uri": "/study/scriptures/bofm/2-ne/28",
            "title": "2 Nephi 28",
            "data_type": "chapter",
            "chapter_name": "Kapitulo 28",
            "chapter_summary": [
                "Adunto ti ulbod a simbaan a mabangon kadagiti ud-udina nga aldaw—Agisurodanto iti inuulbod ken awan serbina ken minamaag a doktrina—Mapasamakto ti ikakalilis gapu kadagiti ulbod a mannursuro—Agturayto ti sairo iti puspuso dagiti tao—Isuronanto ti amin a kita ti inuulbod a doktrina. Agarup 559–545 S.C."
            ],
            "verses": [
                {
                    "number": 1,
                    "text": "Ket ita, adtoy, kakabsatko, nasaokon kadakayo, kas impaganetget kaniak ti Espiritu; gapuna, ammok a pudno a mapasamakdanto."
                },
                {
                    "number": 2,
                    "text": "Ket napategto unay kadagiti annak ti tattao dagiti balikas a maisurat iti libro, ken nangnangruna pay kadagiti bukeltayo a natda iti balay ti Israel."
                },
                {
                    "number": 3,
                    "text": "Ta mapasamakto iti dayta nga aldaw a dagiti simbaan a nabangon, a saan nga agpaay iti Apo, no kunanto ti maysa iti sabali: Adtoy, siak, agpaayak iti Apo; ket kunanto met dagiti sabali: Siak, agpaayak iti Apo; ket kastanto ti sawen ti tunggal maysa a nangbangon kadagiti simbaan, ket saan nga agpaay iti Apo—"
                },
                {
                    "number": 4,
                    "text": "Ket agsusupangetto ti tunggal maysa; ket agsusupangetto ti tunggal maysa kadagiti saserdoteda, ket isurodanto ti adalda, ket dida patien ti Espiritu Santo, a nangted iti pammaregta."
                },
                {
                    "number": 5,
                    "text": "Ket didanto patien ti bileg ti Dios, ti Nasantuan ti Israel; ket kunada kadagiti tao: Dumngegkayo kadakami, ket imdenganyo ti pammilinmi; ta adtoy awan ti Dios ita, ta nalpasen ti Apo ken ti Mannubbot ti aramidna, ket naitednan ti bilegna iti tattao;"
                },
                {
                    "number": 6,
                    "text": "Adtoy, imdenganyo ti pammilinko; no kunada nga adda milagro a pinarnuay ti ima ti Apo, mamatikayo wenno saan; ta saan nga isu ti Dios dagiti milagro ita nga aldaw; nalpasnan ti aramidna."
                },
                {
                    "number": 7,
                    "text": "Wen, ket adunto ti agkuna: Mangan, uminum, ken agragsakkayo, ta mataytayonton no bigat; ket makapasayaat kadatayo."
                },
                {
                    "number": 8,
                    "text": "Ken adunto pay ti agkuna: Mangan, uminum, ken agragsakkayo; nupay kasta, agbutengkayo iti Dios—pakawanennanto ti bassit a naaramidyo a basol; wen, agulbodkayo iti bassit, gundawayanyo ti sabali gapu kadagiti balikasna, ikalianyo iti abut ti kaarrubayo; saan a makadangran daytoy; ket aramidenyo amin dagitoy a banag, ta mataytayonton no bigat; ket no talaga a nagbasoltayo, saplitennatayonto ti Dios iti sumagmamano a pannaplit, ket iti kamaudiananna maisalakantayonto iti pagarian ti Dios."
                },
                {
                    "number": 9,
                    "text": "Wen, ket adunto ti mangisuro iti kastoy a wagas, inuulbod ken awan serbina ken minamaag a doktrina, ket bumsogto iti puspusoda, ket panggependa nga ilemmeng dagiti pammagbagada manipud iti Apo; ket addanto iti sipnget dagiti aramidda."
                },
                {
                    "number": 10,
                    "text": "Ket umkisto ti dara dagiti santo manipud iti daga a maibusor kadakuada."
                },
                {
                    "number": 11,
                    "text": "Wen, simmiasida aminen iti dana; nagbalindan a nadangkes."
                },
                {
                    "number": 12,
                    "text": "Gapu iti kinapalangguadda, ken gapu kadagiti ulbod a mannursuro, ken inuulbod a doktrina, nagbalin a narugit dagiti simbaanda, ken nagbalin a natangig dagiti simbaanda; bimsogda gapu iti kinapalangguad."
                },
                {
                    "number": 13,
                    "text": "Tinakawanda dagiti nakurapay gapu kadagiti napintas a santuarioda; tinakawanda dagiti nakurapay gapu iti napintas a lupotda; ket indadanesda dagiti napakumbaba ken nakurapay ti panagpuspusona, bimsogda gapu iti kinapalangguadda."
                },
                {
                    "number": 14,
                    "text": "Nagbalinda a natangig; wen, ket gapu iti kinapalangguad, ken kinadangkes, ken makarimon nga aramid, ken kinamannakiabig, nawarawarada amin malaksid ti sumagmamano, a napakumbaba a pasurot ni Cristo; nupay kasta, naiturongda, nga iti namin-adu a gundaway nagbiddutda gapu ta naisuroda babaen ti pammilin ti tattao."
                },
                {
                    "number": 15,
                    "text": "O dagiti masirib, ken deadal, ken nabaknang, a bimsog iti kinapalangguad ti puspusoda, ken isuda amin a mangikasaba iti inuulbod a doktrina, ken kadagiti mannakiabig, ken mangbarusngi iti nalinteg nga aramid ti Apo, ay-ay, ay-ay, ay-ay pay dagitoy, kinuna ti Apo a Dios a Mannakabalin, ta maigarangugongdanto iti impierno!"
                },
                {
                    "number": 16,
                    "text": "Ay-ay pay dagiti mamagbaliw kadagiti nalinteg iti banag nga awan kaes-eskanna ken mangidanem kadagiti nasayaat, ken agkuna nga awan ti kapapayanna! Ta dumtengto ti aldaw a sarungkaranto ti Apo a Dios nga awan sawsawirna dagiti nabiag iti daga; ket maungawdanto iti dayta nga aldaw a naluomdan iti kinamanagbasol."
                },
                {
                    "number": 17,
                    "text": "Ngem adtoy, no agbabawinto dagiti nabiag iti daga iti kinadangkesda ken kadagiti makarimon nga aramidda saandanto a madadael, kinuna ti Apo ti Pangen."
                },
                {
                    "number": 18,
                    "text": "Ngem adtoy, dayta nabileg ken makarimon a simbaan, ti mannakiabig iti intero a daga, nasken a maitikleb iti daga, ket nasken a nakaro ti pannakaingubngobna."
                },
                {
                    "number": 19,
                    "text": "Ta nasken a madayyegto ti pagarian ti sairo, ket nasken a mariingto nga agbabawi dagiti agindegna, wenno irugmanto ti sairo kadakuada ti agnanayon a kawarna, ket masulisogdanto nga agpungtot, ket maungawda;"
                },
                {
                    "number": 20,
                    "text": "Ta adtoy, kuriruennanto iti dayta nga aldaw ti puspuso dagiti annak ti tattao, ket gutugotenna ida a manggura iti banag a nasayaat."
                },
                {
                    "number": 21,
                    "text": "Ket pagtalnaennanto dagiti dadduma, ket allilawennanto ida nga iturong iti nailubongan a talged, tapno kunadanto: Nasayaat amin iti Zion; wen, dumur-as ti Zion, nasayaat amin—ket kasta ti panangkusit ti sairo kadagiti kararuada, ket siaannad a mangiturong kadakuada iti impierno."
                },
                {
                    "number": 22,
                    "text": "Ket adtoy, pinatpatiray-okanna dagiti dadduma, ket imbagana kadakuada nga awan ti impierno; ket kinunana kadakuada: Saanak a sairo, ta awan ti kasta—ket kasta ti panangyarasaasna kadagiti lapayagda, agingga nga inrugmana kadakuada ti nakaam-amak a kawarna, ket awan ti mawayawayaan dita."
                },
                {
                    "number": 23,
                    "text": "Wen, narugmaanda iti patay, ken impierno; ken patay, ken impierno, ken ti sairo, ket nasken a sumarangto iti trono ti Dios dagiti amin a masarakan dita, ket maukomdanto babaen kadagiti aramidda, ket manipud dita mapandanto iti lugar a naisangrat kadakuada, uray pay iti dan-aw ti apuy ken asupre, nga awan ti patinggana a panagtutuok."
                },
                {
                    "number": 24,
                    "text": "Ngarud, ay-ayto pay dagiti mangyaleng-aleng iti Zion!"
                },
                {
                    "number": 25,
                    "text": "Ay-ay pay ti mangipukkaw: Nasayaat ti amin!"
                },
                {
                    "number": 26,
                    "text": "Wen, ay-ay pay ti dumngeg iti pammilin ti tattao, ken mangtallikud iti bileg ti Dios, ken ti sagut ti Espiritu Santo!"
                },
                {
                    "number": 27,
                    "text": "Wen, ay-ay pay ti agkuna: Naawatmin, ket awanen ti kasapulanmi!"
                },
                {
                    "number": 28,
                    "text": "Ket kamaudiananna, ay-ay pay amin dagiti mamigerger, ken makapungtot gapu iti kinapudno ti Dios! Ta adtoy, awaten a siaayat ti nabangon iti bato; ket mamigerger ti nabangon iti kaanayan a pamuon amangan la ketdi ta matuang."
                },
                {
                    "number": 29,
                    "text": "Ay-ay pay ti agkunanto: Naawatmin ti balikas ti Dios, ket saanmin a kasapulan ti balikas ti Dios, ta addan umdas kadakami!"
                },
                {
                    "number": 30,
                    "text": "Ta adtoy, kastoy ti kinuna ti Apo a Dios: Itdekto kadagiti annak ti tattao nga ibinsabinsa, bilin iti bilin, sangkabassit ditoy ken sangkabassit idiay; ket maparaburanto dagiti dumngeg kadagiti bilinko, ken dumngeg iti balakadko, tapno makaadaldanto iti pagsiriban; ta ad-adunto pay ti itedko kadagiti umawat; ket kadakuada nga agkunanto, Addan umdas kadakami, maalanto kadakuada ti uray pay ti adda kadakuada."
                },
                {
                    "number": 31,
                    "text": "Mailunodto ti mangipaay iti panagtalekna iti tao, wenno mangaramid iti lasag nga armasna, wenno dumngegto iti bilin ti tattao, malaksid no ti pammilinda ket naited babaen ti bileg ti Espiritu Santo."
                },
                {
                    "number": 32,
                    "text": "Ay-ayto pay dagiti Gentil, kinuna ti Apo a Dios ti Pangen! Ta uray pay no itanggayak ti imak kadakuada iti inaldaw, tallikudandak met; nupay kasta, naasiakto latta kadakuada, kinuna ti Apo a Dios, no agbabawi ken agkamangda kaniak; ta nakatanggayanto latta ti imak iti uneg ti agmalem, kinuna ti Apo a Dios ti Pangen."
                }
            ]
        },
        "/study/scriptures/bofm/2-ne/29": {
            "uri": "/study/scriptures/bofm/2-ne/29",
            "title": "2 Nephi 29",
            "data_type": "chapter",
            "chapter_name": "Kapitulo 29",
            "chapter_summary": [
                "Adunto a Gentil ti saan a mamati iti Libro ni Mormon—Isudanto ti agkuna: Saanmin a kasapulan ti Biblia—Agsao ti Apo iti adu a pagilian—Ukomennanto ti lubong babaen kadagiti maisuratto a libro. Agarup 559–545 S.C."
            ],
            "verses": [
                {
                    "number": 1,
                    "text": "Ngem adtoy, adunto—iti dayta aldaw a panangituloyko nga agaramid kadakuada iti datdatlag nga aramid, tapno malagipkonto ti katulagan nga inaramidko kadagiti annak ti tao, tapno maisaadko manen dagiti imak iti maikadua a gundaway a mangpasubli kadagiti taok, nga adda iti balay ti Israel;"
                },
                {
                    "number": 2,
                    "text": "Ket kasta met, a tapno malagipko ti karik kenka, Nephi, ken kasta met iti amam, tapno malagipko dagiti bukelmo; ket iti kasta, ti sao dagiti bukelmo agaon koma iti ngiwatko a maipaay kadagiti bukelmo; ken agallangogan koma ti saok iti amin a suli ti daga, a pagtuladan dagiti taok, nga adda iti balay ti Israel."
                },
                {
                    "number": 3,
                    "text": "Ket gapu ta agallangoganto ti saok—adunto a Gentil ti agkuna: Ti Biblia! Ti Biblia! Adda Bibliami, ket awanen ti sabali pay a Biblia."
                },
                {
                    "number": 4,
                    "text": "Ngem kuna ti Apo a Dios: O dakayo a maag, maaddaandanto iti Biblia; ket aggapunto kadagiti Hudio, dagiti nagkauna a natulagan a taok. Ket ania a panagyaman dagiti Hudio iti inawatda a Biblia manipud kadakuada? Wen, ania ti kayat a sawen dagiti Gentil? Malagipda ngata dagiti panagrigrigat, ken bambannog, ken panagtutuok dagiti Hudio, paspasanaang ken ti kinaregtada kaniak, iti nakaipakaammo ti pannakaisalakan dagiti Gentil?"
                },
                {
                    "number": 5,
                    "text": "O dakayo a Gentil, malaglagipyo kadi dagiti Hudio, dagiti nagkauna a natulagan a taok? Saan; ngem inlunod, ken kinagurayo ida, ken saanyo a pinanggep ti mangsapul kadakuada. Ngem adtoy, isublik amin dagitoy a banag kadagiti uloyo; ta siak nga Apo saanko a malipatan dagiti taok."
                },
                {
                    "number": 6,
                    "text": "Dakayo a maag, nga agkunanto: Ti Biblia, addaankamin iti Biblia, ket saanmin a kasapulan ti Biblia. Adda, aya, nagun-odyo a Biblia no saan a babaen kadagiti Hudio?"
                },
                {
                    "number": 7,
                    "text": "Diyo, aya, ammo nga ad-adu ngem maysa dagiti pagilian? Saanyo, aya, nga ammo a Siak, ti Apoyo a Dios, ti namarsua iti amin a tao, ket iti dayta, malaglagipko dagiti adda iti babassit nga isla iti taaw; ken siak ti mangituray iti nangato a langit ken iti daga iti baba; ket yegko dagiti saok kadagiti annak ti tao, wen, uray iti amin a pagilian ditoy daga?"
                },
                {
                    "number": 8,
                    "text": "Gapuna agdayamudomkayo kadi, gapu ta adu pay ti awatenyo a saok? Saanyo, aya, nga ammo a ti pammaneknek ti dua a pagilian ti mangipaneknek kadakayo a siak ti Dios, a lagipek ti maysa a pagilian a kas met iti sabali? Gapuna, sawek dagiti sigud a saok iti maysa a pagilian kas met iti sabali. Ket inton agkaykaysa ti dua a pagilian agkaykaysanto met ti pammaneknek dagitoy a pagilian."
                },
                {
                    "number": 9,
                    "text": "Ket aramidek daytoy tapno paneknekak kadagiti adu a siak met laeng idi kalman, ita, ken iti agnanayon; ket iti dayta isawangko dagiti saok babaen ti pagayatak. Ken gapu ta naisaok ti maysa a balikas diyo ipagarup a diakon agsao iti sabali pay; gapu ta saan pay a nalpas ti aramidko; wenno malpasto agingga iti panaggibus ti tao, uray manipud iti dayta a kanito ken iti agnanayon."
                },
                {
                    "number": 10,
                    "text": "Gapuna, gapu ta addaankayo iti Biblia saanyo a pagarupen a linaonna amin dagiti saok; wenno pagarupenyo a saanko a panggepen nga adda pay maisurat."
                },
                {
                    "number": 11,
                    "text": "Gapu ta bilinek ti amin a tao, iti daya ken iti laud, ken iti amianan, ken iti abagatan, ken kadagiti isla iti taaw, nga isuratdanto dagiti sao a sawek kadakuada; gapu ta manipud kadagiti libro a maisuratto ukomekto ti lubong, ti tunggal tao babaen kadagiti aramidna, babaen iti dayta a naisurat."
                },
                {
                    "number": 12,
                    "text": "Ta adtoy, agsaoakto kadagiti Hudio ket isuratdanto; ket agsaoakto met kadagiti Nephite ket isuratdanto; ket agsaoakto met kadagiti sabali a tribu iti balay ti Israel, nga inturongko nga umadayo, ket isuratdanto; ket agsaoakto met kadagiti amin a pagilian iti daga ket isuratdanto."
                },
                {
                    "number": 13,
                    "text": "Ket mapasamakto a maaddaanto dagiti Hudio iti sao dagiti Nephite, ket maaddaanto dagiti Nephite iti sao dagiti Hudio; ket maaddaanto dagiti Nephite ken dagiti Hudio iti sao dagiti napukaw a tribu ti Israel; ket maaddaanto ti napukaw a tribu ti Israel iti sao dagiti Nephite ken dagiti Hudio."
                },
                {
                    "number": 14,
                    "text": "Ket mapasamakto a dagiti taok, nga adda iti balay ti Israel, agtitipondanto iti balay iti daga a kukuada; ket maurnongto ti saok iti maymaysa. Ket iparangarangkonto kadagiti sumuppiat iti saok ken bumusor kadagiti taok, nga adda iti balay ti Israel, a siak ti Dios, ket nakitulagak ken ni Abraham a laglagipekto ti bukelna iti agnanayon."
                }
            ]
        },
        "/study/scriptures/bofm/2-ne/30": {
            "uri": "/study/scriptures/bofm/2-ne/30",
            "title": "2 Nephi 30",
            "data_type": "chapter",
            "chapter_name": "Kapitulo 30",
            "chapter_summary": [
                "Maibilangto dagiti napasurot a Gentil kadagiti natulagan a tao—Adunto a Lamanite ken Hudio ti mamati iti balikas ket agbalinda a naragsak a tattao—Mabukelto manen ti Israel ket madadaelto dagiti nadangkes. Agarup 559–545 S.C."
            ],
            "verses": [
                {
                    "number": 1,
                    "text": "Ket ita adtoy, patpatgek a kakabsatko, agsaoak kadakayo; ta siak, ni Nephi, diak ipalubos nga ipapanyo a nalinlintegkayonto ngem dagiti Gentil. Ta adtoy, malaksid no italimengyo dagiti bilin ti Dios maungawkayonto met amin; ken gapu kadagiti balikas a nasaon diyo ipapan a naan-anayen ti pannakadadael dagiti Gentil."
                },
                {
                    "number": 2,
                    "text": "Ta adtoy, ibagak kadakayo no kasano ti kaadu dagiti agbabawi a Gentil kasta met ti kaadu dagiti natulagan a tao ti Apo; ket no kasano ti kaadu dagiti Hudio a di agbabawi kasta met dagiti mapagtalaw; ta awan ti tinulagan ti Apo malaksid dagiti agbabawi ken mamati iti Anakna, nga isu ti Nasantuan ti Israel."
                },
                {
                    "number": 3,
                    "text": "Ket ita, ipadtok ti agarup maipanggep kadagiti Hudio ken Gentil. Ta kalpasan ti iruruar ti libro a nasaokon, ken maisurat kadagiti Gentil, ken maitalimeng manen iti Apo, adunto ti mamati kadagiti balikas a naisurat; ket idanondanto kadagiti natda iti bukeltayo."
                },
                {
                    "number": 4,
                    "text": "Ket kalpasanna maammuanto dagiti natda iti bukeltayo ti maipanggep kadatayo, no kasano ti iruruartayo iti Jerusalem, ken kasta met a kapupuon ida dagiti Hudio."
                },
                {
                    "number": 5,
                    "text": "Ket mairakurakto kadakuada ti ebanghelio ni Jesucristo; gapuna, maisublidanto iti pannakaammo kadagiti ammada, ken iti pay pannakaammo ken ni Jesucristo, nga adda idi kadagiti ammada."
                },
                {
                    "number": 6,
                    "text": "Ket kalpasanna agrag-odanto; ta maammuandanto a bendision kadakuada a naggapu iti ima ti Dios; ket mangruginto a maregreg kadagiti matada dagiti siksikda iti kasipngetan; ket adunto a kaputotan ti saan a makaadayo kadakuada, malaksid no natarnaw ken makaay-ayoda a tattao."
                },
                {
                    "number": 7,
                    "text": "Ket mapasamakto a mangruginto met a mamati ken ni Cristo dagiti Hudio a naiwaraswaras; ket mangruginto met nga agraragupda iti rabaw ti daga; ket kas iti kaadunto ti mamati ken ni Cristo kastanto met ti agbalin a makaay-ayo a tattao."
                },
                {
                    "number": 8,
                    "text": "Ket mapasamakto a rugianto ti Apo a Dios ti aramidna iti amin a pagilian, kakabsat, pagsasao, ken tattao, a mangipatungpal iti pannakaisubli dagiti taona iti daga."
                },
                {
                    "number": 9,
                    "text": "Ket iti kinalinteg ti ukomento ti Apo a Dios dagiti nakurapay, ken babalawennanto ti panagpapatas dagiti napakumbaba iti daga. Ket saplitennanto ti daga iti panaplit nga agtaud iti ngiwatna; ket tinto sang-awna ti panggudasna kadagiti nadangkes."
                },
                {
                    "number": 10,
                    "text": "Ta napardasto ti yaay ti kanito a mangparnuayto ti Apo a Dios iti dakkel a pannakabingay dagiti tao, ket dadaelennanto dagiti nadangkes; ket isalakannanto dagiti taona, wen, kasta met a pudno unay a dadaelennanto dagiti nadangkes iti apuy."
                },
                {
                    "number": 11,
                    "text": "Ket tinto kinalinteg ti ibarikesna iti lomona, ket ti kinapudno ti barikes ti panagturayna."
                },
                {
                    "number": 12,
                    "text": "Ket kalpasanna makipagnaedto dagiti lobo kadagiti karnero; ket makikaiddanto dagiti leopardo kadagiti ubbing, ken dagiti urbon ti baka, ken dagiti urbon ti leon, ken naamo a dinguen, agkaykaysadanto; ket ubingto ti mangidaulo kadakuada."
                },
                {
                    "number": 13,
                    "text": "Ket mataraonanto dagiti baka ken oso; agkakaiddanto dagiti urbonda; ket manganto ti leon iti garami a kas iti baka."
                },
                {
                    "number": 14,
                    "text": "Ket ti agsussuso nga ubing makiay-ayamto iti abut ti nagita nga uleg, ken ipanto ti napusot nga ubing ti imana iti umok ti nagita nga uleg."
                },
                {
                    "number": 15,
                    "text": "Didanto dangran wenno dadaelen ti amin a nasantuan a bantayko; ta mapnonto ti daga iti pannakaammo iti Apo a kas iti pananglapunos ti danum iti baybay."
                },
                {
                    "number": 16,
                    "text": "Gapuna, maammuanto ti bambanag dagiti amin a pagilian; wen, maipakaammonto amin a bambanag kadagiti annak ti tattao."
                },
                {
                    "number": 17,
                    "text": "Awanto ti ania man a mailimed malaksid no maipalgakto; awanto ti aramid iti kasipngetan malaksid no maipakita iti lawag; ken awan ti mailemmeng iti daga malaksid no nawaya."
                },
                {
                    "number": 18,
                    "text": "Gapuna, maipalgakto iti dayta nga aldaw ti amin a banag a naipalgak kadagiti annak ti tattao; ket awanton ti bileg ni Satanas kadagiti puso dagiti annak ti tattao, iti atiddog a panawen. Ket ita, patpatgek a kakabsatko, igibuskon ti panagsaritak."
                }
            ]
        },
        "/study/scriptures/bofm/2-ne/31": {
            "uri": "/study/scriptures/bofm/2-ne/31",
            "title": "2 Nephi 31",
            "data_type": "chapter",
            "chapter_name": "Kapitulo 31",
            "chapter_summary": [
                "Ibaga ni Nephi no apay a nabuniagan ni Cristo—Masapul a suroten dagiti tao ni Cristo, agpabuniag, umawat iti Espiritu Santo, ken agibtur agingga iti panungpalan tapno maisalakan—Panagbabawi ken panagbuniag ti ruangan nga agturong iti nailet ken akikid a dalan—Maragpat dagiti mangsalimetmet kadagiti bilinna ti biag nga agnanayon kalpasan ti pannakabuniagda. Agarup 559–545 S.C."
            ],
            "verses": [
                {
                    "number": 1,
                    "text": "Ket ita siak, ni Nephi, gibusakon ti panagipadtok kadakayo, ay-ayatek a kakabsatko. Ket saanak a makasurat no di laeng ti sumagmamano a banag, nga ammok a pudno a mapasamak; wenno makasuratak ngem sumagmamano laeng kadagiti sao ni Jacob a kabsatko."
                },
                {
                    "number": 2,
                    "text": "Gapuna, umdasen dagiti banag a naisuratko, malaksid ti sumagmamano a banag a nasken a sawek a maipapan iti doktrina ni Cristo; gapuna, agsaoakto a silalawag kadakayo, babaen ti kinalawag ti pammadtok."
                },
                {
                    "number": 3,
                    "text": "Gapu ta naragsak ti kaunggak iti kinalawag; gapu ta iti daytoy a wagas, agtrabaho ti Apo a Dios kadagiti annak ti tao. Gapu ta mangted ti Apo a Dios iti lawag ti pannakaawat; ta agsao kadagiti tao babaen ti pagsasao, a maawatanda."
                },
                {
                    "number": 4,
                    "text": "Gapuna, kayatko a laglagipenyo dagiti imbagak kadakayo maipapan iti propeta nga impakita ti Apo kaniak, a masapul a mabuniagan ti Kordero ti Dios, a mangikkat iti basbasol ti lubong."
                },
                {
                    "number": 5,
                    "text": "Ket ita, no ti Kordero ti Dios, isu a nasantuan a parsua, nasken a mabuniagan babaen ti danum, tapno matungpal ti amin a kinalinteg, O, ad-adda pay ngarud a kasapulantayo, datayo a saan a nasantuan, ti mabuniagan, wen, babaen ti danum!"
                },
                {
                    "number": 6,
                    "text": "Ket ita, kayatko a saludsoden kadakayo, ay-ayatek a kakabsatko, kasano a natungpal ti Kordero ti Dios ti amin a kinalinteg babaen ti pannakabuniagna iti danum?"
                },
                {
                    "number": 7,
                    "text": "Diyo, aya, ammo nga isu ket nasantuan? Ngem iti labes ti kinasantona, impakitana kadagiti annak ti tao, a babaen ti lasag nagpakumbaba iti sango ti Ama, ket impasingkedna iti Ama nga agtungpal iti panangsalimetmetna kadagiti bilinna."
                },
                {
                    "number": 8,
                    "text": "Gapuna, kalpasan ti pannakabuniagna iti danum, bimmaba kenkuana ti Espiritu Santo iti langa ti maysa a kalapati."
                },
                {
                    "number": 9,
                    "text": "Ket manen, impakitana kadagiti annak ti tao ti kinaakikid ti dalan, ken ti kinailet ti ruangan, a masapul a serkanda, ket isu ti nangipakita iti pagulidananda."
                },
                {
                    "number": 10,
                    "text": "Ket kinunana kadagiti annak ti tao: Surotendak. Gapuna, ay-ayatek a kakabsatko, masurotantayo, aya, ni Jesus no saantayo met a salimetmetan ti bilin ti Ama?"
                },
                {
                    "number": 11,
                    "text": "Ket kinuna ti Ama: Agbabawikayo, agbabawikayo, ket mabuniagankayo koma iti nagan ti Ay-ayatek nga Anak."
                },
                {
                    "number": 12,
                    "text": "Ket kasta met, nga immay kaniak ti timek ti Anak, a kinunana: Ti siasino man a mabuniagan iti naganko, itedto ti Amak kenkuana ti Espiritu Santo, a kas kaniak; gapuna, surotendak, ket aramidenyo dagiti banag a nakitayo nga inaramidko."
                },
                {
                    "number": 13,
                    "text": "Gapuna, ay-ayatek a kakabsatko, ammok a no surotenyo ti Anak, nga addaan puso a napnuan tarigagay, nga awanan panaginkukuna ken awanan panangallilaw iti sango ti Dios, ngem ketdi addaan iti pudno a panggep, a mangibabawi kadagiti basolyo, a mangisaksi iti Ama a siaayatkayo nga umawat iti nagan ni Cristo, babaen ti pannakabuniag—wen, babaen ti panangsurotyo iti Apo ken Mangisalakan kadakayo a bumaba iti danum, babaen kadagiti saona, adtoy, inkayto awaten ti Espiritu Santo; wen, ket umayto ti pannakabuniag iti apuy ken iti Espiritu Santo; ket makapagsaokayonto iti pagsasao dagiti anghel, ken ipukkawyonto ti panagdaydayaw iti Nasantuan ti Israel."
                },
                {
                    "number": 14,
                    "text": "Ngem, adtoy, ay-ayatek a kakabsatko, immay kaniak ti timek ti Anak, a kinunana: Kalpasan ti panagbabawiyo iti basbasolyo, ket paneknekanyo iti Ama a siaayatkayo a mangsalimetmet kadagiti bilinko, babaen ti panagbuniag iti danum, ken pannakabuniag iti apuy ken iti Espiritu Santo, ken makapagsaokayo iti baro a pagsasao, wen, a kas iti pagsasao dagiti anghel, ket ilibakdak kalpasan daytoy, nasaysayaat pay no didak koma naam-ammo."
                },
                {
                    "number": 15,
                    "text": "Ket nakangngegak iti timek manipud iti Ama, a kinunana: Wen, agpayso ken pudno dagiti sao ti Ay-ayatek. Asino man a makapagibtur agingga iti panungpalan, isunto met laeng ti maisalakan."
                },
                {
                    "number": 16,
                    "text": "Ket ita, ay-ayatek a kakabsatko, ammok kas maibatay itoy, a malaksid no agibtur ti tao agingga iti panungpalan, a mangsurot iti pagwadan ti Anak ti sibibiag a Dios, saanto a maisalakan."
                },
                {
                    "number": 17,
                    "text": "Gapuna, aramidenyo dagiti banag nga imbagak a naimatangak nga aramiden ti Apo ken Mannubbotyo; ta, gapu iti daytoy naipakitada kaniak, tapno maammuanyo ti ruangan a serkanyo. Gapu ta ti ruangan a rumbeng a serkanyo isu ti panagbabawi ken pannakabuniag babaen ti danum; ket kalpasanna, umayto ti pannakapakawan dagiti basolyo babaen ti apuy ken ti Espiritu Santo."
                },
                {
                    "number": 18,
                    "text": "Ket addakayon iti daytoy nailet ken akikid a dalan nga agturong iti agnanayon a biag; wen, nakastrekkayon iti ruangan; naaramidyon dagiti bilin ti Ama ken ti Anak; ket inawatyon ti Espiritu Santo, a mangsaksi iti Ama ken iti Anak, iti pannakatungpal ti kari nga inaramidna, a rumbeng nga awatenyo no sumrekkayo iti dayta a dalan."
                },
                {
                    "number": 19,
                    "text": "Ket ita, ay-ayatek a kakabsatko, kalpasan ti pannakastrekyo ditoy nailet ken akikid a dalan, saludsodek no nalpasen ti amin? Adtoy, kunak kadakayo, Saan; gapu ta saankayo pay a nakaadayo malaksid no babaen ti balikas ni Cristo, nga addaan iti natibker a pammati kenkuana, ken naan-anay a panagtalek kenkuana a kas mannakabalin a mangisalakan."
                },
                {
                    "number": 20,
                    "text": "Gapuna, masapul nga agtultuloykayo a sitatalingenngen ken ni Cristo, nga addaan iti naan-anay a kinalawag ti namnama, ken ayat iti Dios ken iti amin a tao. Gapuna, no agtultuloykayo, nga agpennek iti balikas ni Cristo, ken agibtur agingga iti panungpalan, adtoy, kuna ti Ama: maaddaankayto iti biag nga agnanayon."
                },
                {
                    "number": 21,
                    "text": "Ket ita, adtoy, ay-ayatek a kakabsatko, daytoy ti dalan; ket awan ti sabali a dalan wenno nagan a naited iti sirok ti langit a pakaisalakanan ti tao iti pagarian ti Dios. Ket ita, adtoy, daytoy ti doktrina ni Cristo, ken ti kakaisuna ken pudno a doktrina ti Ama, ken ti Anak, ken ti Espiritu Santo, a maymaysa a Dios, nga awan patinggana. Amen."
                }
            ]
        },
        "/study/scriptures/bofm/2-ne/32": {
            "uri": "/study/scriptures/bofm/2-ne/32",
            "title": "2 Nephi 32",
            "data_type": "chapter",
            "chapter_name": "Kapitulo 32",
            "chapter_summary": [
                "Agsao dagiti anghel babaen ti bileg ti Espiritu Santo—Masapul nga agkararag dagiti tao a gumun-od iti sursuro nga agpaay kadakuada manipud iti Espiritu Santo. Agarup 559–545 S.C."
            ],
            "verses": [
                {
                    "number": 1,
                    "text": "Ket ita, adtoy, ay-ayatek a kakabsatko, mamatiak nga ut-utobenyo iti pusoyo ti maipapan iti rumbeng nga aramidenyo kalpasan ti iseserrekyo iti dayta a dalan. Ngem, adtoy, apay nga utobenyo dagitoy a banag iti pusoyo?"
                },
                {
                    "number": 2,
                    "text": "Diyo kadi malagip a kinunak kadakayo nga apaman a maawatyo ti Espiritu Santo makapagsaokayon iti pagsasao dagiti anghel? Ket ita, kasano ti pannakapagsaoyo iti pagsasao dagiti anghel no saan a gapu iti Espiritu Santo?"
                },
                {
                    "number": 3,
                    "text": "Agsao dagiti anghel babaen ti bileg ti Espiritu Santo; gapuna, isasaoda dagiti balikas ni Cristo. Gapuna, imbagak kadakayo, agpennekkayo kadagiti balikas ni Cristo; ta adtoy, ibaga kadakayo dagiti balikas ni Cristo amin a banag a rumbeng nga aramidenyo."
                },
                {
                    "number": 4,
                    "text": "Gapuna, ita kalpasan a naisaok dagitoy a balikas, a no saanyo a maawatan ida, gapu ta saankayo a nagsaludsod, wenno saankayo a nagtuktok; gapuna, saankayo a maipan iti lawag, ngem nasken a maungaw iti kasipngetan."
                },
                {
                    "number": 5,
                    "text": "Gapu ta adtoy, kunak manen kadakayo a no sumrekkayo iti dayta a dalan, ket awatenyo ti Espiritu Santo, ipakitananto kadakayo amin a banag a rumbeng nga aramidenyo."
                },
                {
                    "number": 6,
                    "text": "Adtoy, daytoy ti doktrina ni Cristo, ket awanton ti doktrina a maited kalpasan a maipakitana kadakayo ti bagina iti lasag. Ket inton maipakitana kadakayo ti bagina iti lasag, aramidenyonto dagiti banag nga ibagana kadakayo."
                },
                {
                    "number": 7,
                    "text": "Ket ita siak, ni Nephi, diakon makapagsao iti adu; pinagsardengnak ti Espiritu nga agsao, ket nabatiak nga agladingit gapu iti saan a panamati, ken kinadangkes, ken ti kinakuneng, ken ti kinasukir dagiti tao; gapu ta saanda nga agsapul iti pagsiriban, wenno makaawat iti naindaklan a pagsiriban, idinto a naited kadakuada a silalawag, a kas iti kalawagan a sao."
                },
                {
                    "number": 8,
                    "text": "Ket ita, ay-ayatek a kakabsatko, mariknak nga ut-utobenyo pay laeng iti pusoyo; ket maladingitanak isu a masapul nga ibagak daytoy a banag. Gapu ta no dumngegkayo iti Espiritu a mangisuro iti tao nga agkararag, maammuanyo a masapul nga agkararagkayo; gapu ta saan nga isuro ti dakes nga espiritu ti tao nga agkararag, ngem isurona a saan nga agkararag."
                },
                {
                    "number": 9,
                    "text": "Ngem adtoy, kunak kadakayo a masapul nga agkararagkayo a kanayon, ken saankayo nga agsardeng; a saankayo nga agaramid iti uray ania a banag para iti Apo a di agkararag nga umuna iti nagan ni Cristo, tapno isu ti mangted-pateg iti Ama iti nagan kadagiti aramidyo, tapno agpaay ti aramidyo iti pagsayaatan ti kararuayo."
                }
            ]
        },
        "/study/scriptures/bofm/2-ne/33": {
            "uri": "/study/scriptures/bofm/2-ne/33",
            "title": "2 Nephi 33",
            "data_type": "chapter",
            "chapter_name": "Kapitulo 33",
            "chapter_summary": [
                "Pudno dagiti balikas ni Nephi—Paneknekanda ni Cristo—Mamati dagiti mamati ken ni Cristo kadagiti balikas ni Nephi nga agtakderto a kas saksi iti sango ti pangukoman. Agarup 559–545 S.C."
            ],
            "verses": [
                {
                    "number": 1,
                    "text": "Ket ita siak, ni Nephi, saanko a maisurat ti amin a banag a naisuro kadagiti taok; kasta met a diak nalaing nga agsurat, a kas iti panagsao; gapu ta no agsao ti tao babaen ti bileg ti Espiritu Santo, ipasagepsep ti bileg ti Espiritu Santo iti puso dagiti annak ti tao."
                },
                {
                    "number": 2,
                    "text": "Ngem adtoy, adu ti mangpatangken iti puspusoda a mangbusor iti Nasantuan nga Espiritu, ket awan ti lugarna kadakuada; gapuna, iwaksida ti adu a banag a naisurat ken yarigda nga awanan iti pateg daytoy a banag."
                },
                {
                    "number": 3,
                    "text": "Ngem siak, ni Nephi, naisuratkon ti naisuratko, ket ibilangko a napateg unay, nangnangruna kadagiti taok. Ta intultuloyko ti nangikararag kadakuada iti aldaw, ket babasaen ti luluak ti punganko iti rabii, gapu kadakuada; ket yararawko iti Diosko ti pammatik ket ammok a denggenna ti ararawko."
                },
                {
                    "number": 4,
                    "text": "Ket ammok nga ikkan ti Apo a Dios iti pateg dagiti kararagko nga agpaay iti pagsayaatan dagiti taok. Agbalinto a nabileg kadakuada dagiti balikas a naisuratko bayat ti kinakapsutko; gapu ta allukoyenna ida nga agaramid iti naimbag; maipakaammo kadakuada ti pannakabigbig kadagiti ammada; ket sawenna ti maipapan ken ni Jesus, ket allukoyenna ida a mamati kenkuana, ken agibtur agingga iti panungpalan, nga isu ti biag nga agnanayon."
                },
                {
                    "number": 5,
                    "text": "Ket naiget ti panagsaona a maibusor iti basol, babaen ti kinalawag ti kinapudno; gapuna, awan ti tao nga agpungtot kadagiti balikas a naisuratko malaksid no addaan daytoy iti espiritu ti sairo."
                },
                {
                    "number": 6,
                    "text": "Agdayawak iti kinalawag; agdayawak iti kinapudno; agdayawak ken ni Jesusko, gapu ta sinubbotna ti kararuak manipud iti impierno."
                },
                {
                    "number": 7,
                    "text": "Addaanak iti saranay kadagiti taok, ken dakkel ti pammatik ken ni Cristo a masarakakto ti adu ken awanan mulit a kararua iti pangukomanna."
                },
                {
                    "number": 8,
                    "text": "Addaanak iti saranay nga agpaay kadagiti Hudio—kunak a Hudio, gapu ta isuda ti kayatko a sawen a naggapuak."
                },
                {
                    "number": 9,
                    "text": "Addaanak met iti saranay kadagiti Gentil. Ngem adtoy, ta awan kadagitoy ti manamnamak malaksid no makikinnaawatanda ken ni Cristo, ken sumrekda iti akikid a ruangan, ket magna iti nailet a dalan nga agturong iti biag, ket agtuloy iti dalan agingga iti panaggibus ti aldaw a pannakasubok."
                },
                {
                    "number": 10,
                    "text": "Ket ita, ay-ayatek a kakabsatko, ken kasta met dagiti Hudio, ken kadakayo amin iti daga, denggenyo dagitoy a balikas ken mamatikayo ken ni Cristo; ket no saankayo a mamati kadagitoy a balikas mamatikayo koma ken ni Cristo. Ket no mamatikayto ken ni Cristo mamatikayto kadagitoy a balikas, ta balikas dagitoy ni Cristo, ket intedna kaniak dagitoy; ket isurona ti amin a tao nga agaramid iti naimbag."
                },
                {
                    "number": 11,
                    "text": "Ket no saan a balikas ni Cristo dagitoy, kednganyo—gapu ta ipakitanto kadakayo ni Cristo, iti bileg ken naindaklan a dayag, a saona dagitoy, iti ud-udina nga aldaw; ket agtakderakto iti rupanrupa iti pangukomanna; ket maammuanyonto a binilinnak a mangisurat kadagitoy a banag nupay nakapsutak."
                },
                {
                    "number": 12,
                    "text": "Ket ikararagko iti Ama iti nagan ni Cristo nga adu koma kadatayo, no saan man nga amin, ti maisalakan iti pagarianna iti ud-udina ken naindaklan nga aldaw."
                },
                {
                    "number": 13,
                    "text": "Ket ita, ay-ayatek a kakabsatko, amin nga adda iti balay ti Israel, ken adda iti amin a suli ti daga, agsaoak kadakayo a kas iti timek ti maysa nga agsangsangit iti tapok: Agpakadaak, agingga a dumteng ti naindaklan nga aldaw."
                },
                {
                    "number": 14,
                    "text": "Ket kadakayo a di makibinglay iti kinaimbag ti Dios, ken mangdayaw iti balikas dagiti Hudio, ken kasta met kadagiti balikasko, ken kadagiti balikas nga agtaud iti ngiwat ti Kordero ti Dios, adtoy, agpakadaak kadakayo iti agnanayon a pakada, agsipud ta kedngandakayto dagitoy a balikas iti ud-udina nga aldaw."
                },
                {
                    "number": 15,
                    "text": "Ta no ania ti pinatalgedak ditoy daga, mairuarto a maibusor kadakayo iti pangukoman; gapu ta kasta ti bilin ti Apo kaniak, ket masapul nga agtungpalak. Amen."
                }
            ]
        },
        "/study/scriptures/bofm/jacob/1": {
            "uri": "/study/scriptures/bofm/jacob/1",
            "title": "Jacob 1",
            "data_type": "chapter",
            "chapter_name": "Kapitulo 1",
            "chapter_summary": [
                "Ikagumaan da Jacob ken Jose nga allukoyen dagiti tao a mamati ken ni Cristo ken mangsalimetmet kadagiti bilinna—Matay ni Nephi—Agraira ti kinadangkes kadagiti Nephite. Agarup 544–421 S.C."
            ],
            "book_title": "Ti Libro ni Jacob ti Kabsat ni Nephi",
            "book_intro": [
                "Dagiti balikas a pangaskasabana kadagiti kakabsatna. Kinarikiarna ti lalaki a nagpanggep a mangrimbaw kadagiti doktrina ni Cristo. Sumagmamano a balikas maipanggep iti pakasaritaan dagiti tao ni Nephi."
            ],
            "verses": [
                {
                    "number": 1,
                    "text": "Ta adtoy, napasamak a limmabas ti limapulo-ket-lima a tawen manipud idi pimmanaw ni Lehi iti Jerusalem; gapuna, inikkannak ni Nephi, siak, ni Jacob, iti bilin maipapan kadagiti babassit a pinanid, a nakaikitikitan dagitoy a banag."
                },
                {
                    "number": 2,
                    "text": "Ket binilinnak, siak, ni Jacob, a mangisurat kadagiti pinanid kadagiti sumagmamano a banag nga ibilangko a kapatgan; a nasken a diak sagiden, uray no apagapaman ti maipapan iti pakasaritaan dagitoy a tao a maawagan iti tao ni Nephi."
                },
                {
                    "number": 3,
                    "text": "Ta kinunana a nasken a maikitikit ti pakasaritaan dagiti taona kadagiti napili a pinanidna, ket nasken a taginayonek dagitoy a pinanid ken itedkonto kadagiti bukelko, kadagiti agsasaruno a kaputotan."
                },
                {
                    "number": 4,
                    "text": "Ket no addan sagrado a panangaskasaba, wenno naindaklan a paltiing, wenno panangipadto, a nasken nga ikitikitko dagiti pauloda kadagitoy a pinanid, ket sagidek ida agingga iti mabalin, para ken ni Cristo, ken para kadagiti taomi."
                },
                {
                    "number": 5,
                    "text": "Ta gapu iti pammati ken nalaus a gagar, pudno a naipakita kadakami ti maipanggep kadagiti taomi, ta banag a mapasamak kadakuada."
                },
                {
                    "number": 6,
                    "text": "Ket naaddaankami met iti adu a paltiing, ken espiritu ti adu a padto; gapuna naammuanmi ni Cristo ken ti pagarianna, a dumtengto."
                },
                {
                    "number": 7,
                    "text": "Gapuna sireregtakami a nagtrabaho kadagiti taomi, ta bareng no magutugotmi ida nga umasideg ken ni Cristo, ken makibinglay kadagiti kinaimbag ti Dios, tapno makastrekdanto iti paginanaanna, malaksid no iti di maliklikan a gapu makapungtotto a mangikari a dida sumrek idiay, a kas kadagiti pangrubrob kadagiti aldaw ti pannulisog bayat ti kaadda dagiti annak ti Israel iti langalang."
                },
                {
                    "number": 8,
                    "text": "Gapuna, ipamatmatmi iti Dios a kabaelanmi nga allukoyen ti amin a tao a saan a mangsuppiat iti Dios, a mangaron iti pungtotna, ngem tapno mamati amin a tao ken ni Cristo, ket imatanganda ti ipapatayna, ken ituredna ti pannakailansana iti krus ket ibturanda ti pannakaibabain iti lubong; gapuna, siak, ni Jacob, awatek ti pannakaipatungpal ti bilin ti kabsatko a ni Nephi."
                },
                {
                    "number": 9,
                    "text": "Itan limmakay ni Nephi, ket nakitana a dandanin matay; gapuna, tinudinganna ti maysa a lalaki nga agbalin nga ari ken mangituray kadagiti taona, kas mayalubog iti panangituray dagiti ari."
                },
                {
                    "number": 10,
                    "text": "Aglaplapusanan ti panangipateg dagiti tao ken ni Nephi, isu a nabileg a salaknibda, ta inasutna ti espada ni Laban a pangsalaknibna kadakuada, ken nagtrabaho iti amin nga aldawna para iti pagimbaganda—"
                },
                {
                    "number": 11,
                    "text": "Gapuna, siaayat dagiti tao nga agtalinaed a silalagip iti naganna. Ket isu a mangisaup kenkuana nga agturay awaganto dagiti tao iti, maikadua a Nephi, maikatlo a Nephi, ken no ania pay ti sumaruno, kas maibatay iti panagturay dagiti ari; ket kasta ti panangawag kadakuada dagiti tao, bay-anyo a maawaganda iti ania man a naikudi kadakuada."
                },
                {
                    "number": 12,
                    "text": "Ket napasamak a natay ni Nephi."
                },
                {
                    "number": 13,
                    "text": "Ita Nephite dagiti tao a saan a Lamanite; ket iti kasta, naawaganda iti Nephite, Jacobite, Josephite, Zoramite, Lamanite, Lemuelite, ken Ismaelite."
                },
                {
                    "number": 14,
                    "text": "Ngem siak, ni Jacob, diak ida bigbigen kadagitoy a naganda, ngem awagak ida iti Lamanite nga agkalikagum a mangdadael kadagiti tao ni Nephi, ket awagak iti Nephite dagiti mannakigayyem ken ni Nephi, wenno dagiti tao ni Nephi, kas maibatay iti panagturay dagiti ari."
                },
                {
                    "number": 15,
                    "text": "Ket ita napasamak a dagiti tao ni Nephi, babaen ti panangituray ti maikadua nga ari, nangrugi a timmangken ti puspusoda, ket pinabus-oyanda ti bagbagida a nagaramid iti dinadangkes, a kas ken ni lakay a David a nagasawa ken nakikamalala iti adu, kasta met ni Solomon, nga anakna."
                },
                {
                    "number": 16,
                    "text": "Wen, ket rinugianda met ti nagsapul iti adu a balitok ken pirak, ket nangrugida a nagbalin a napalangguad."
                },
                {
                    "number": 17,
                    "text": "Gapuna siak, ni Jacob, intedko kadakuada dagitoy a balikas bayat ti panangisurok kadakuada iti templo, babaen ti panangawatko nga immuna iti inkumit kaniak ti Apo."
                },
                {
                    "number": 18,
                    "text": "Ta siak, ni Jacob, ken ti kabsatko a ni Jose naikkan-pategkami a kas saserdote ken mannursuro kadagitoy a tao, babaen ti ima ni Nephi."
                },
                {
                    "number": 19,
                    "text": "Ket impategmi ti takemmi iti Apo, imbaklaymi dagiti pagrebbenganmi, sungbatanmi ti basbasol dagiti tao iti ulomi no dimi insuro kadakuada ti balikas ti Dios iti amin a kinaregta; gapuna, iti panagtrabahomi iti amin a kabaelanmi saanto a mabalin a maikkan ti pagan-anaymi iti darada; no saan a maparsiakan dagiti pagan-anaymi iti darada, ket dikaminto makapagpakita nga awanan iti mulit iti ud-udina nga aldaw."
                }
            ]
        },
        "/study/scriptures/bofm/jacob/2": {
            "uri": "/study/scriptures/bofm/jacob/2",
            "title": "Jacob 2",
            "data_type": "chapter",
            "chapter_name": "Kapitulo 2",
            "chapter_summary": [
                "Tallikudan ni Jacob ti ayat iti kinabaknang, kinapalangguad, ken kinarugit ti dayaw—Mabalin a sapulen ti tao ti kinabaknang a pangtulongda iti padada a tao—Saan a sarurongan ni Jacob ti awanan iti pammalubos a panagasawa iti adu—Pakaragsakan ti Apo ti kinadalus ti dayaw dagiti babbai. Agarup 544–421 S.C."
            ],
            "verses": [
                {
                    "number": 1,
                    "text": "Dagiti balikas nga insao ni Jacob, ti kabsat ni Nephi, kadagiti tao ni Nephi, kalpasan ti ipapatay ni Nephi:"
                },
                {
                    "number": 2,
                    "text": "Ita, patpatgek a kakabsatko, siak, ni Jacob, babaen dagiti pagrebbengan nga inted kaniak ti Dios, a mangipateg iti pagrebbengak a sipaparbeng, ken tapno mailisik dagiti pagan-anayko kadagiti basolyo, immayak ditoy templo ita nga aldaw tapno ipakdaarko kadakayo ti balikas ti Dios."
                },
                {
                    "number": 3,
                    "text": "Ket maubogyo nga adtoyak a naregta iti pateg iti pagrebbengan a naipakumit kaniak; ngem ita nga aldaw guyguyodennak ti nabilbileg a tarigagay ken gagar para iti pagimbagan ti kararuayo ngem iti napalabas."
                },
                {
                    "number": 4,
                    "text": "Ta adtoy, pay laeng, nagtalinaedkayo a natallugod iti balikas ti Apo, nga intedko kadakayo."
                },
                {
                    "number": 5,
                    "text": "Ngem adtoy, imdengandak, ket ammuenyo a babaen ti tulong ti kabilgan iti amin a Namarsua iti langit ken daga maibagak ti adda iti panunotyo, no kasano a mangrugikayon nga agiray iti basol, ti basol a makitak a makarimon, wen, ken makarimon iti Dios."
                },
                {
                    "number": 6,
                    "text": "Wen, pagladingitenna ti kararuak ket palnedennak iti bain iti sango ti Namarsua, a nasken nga ipaneknekko kadakayo ti maipanggep iti kinadangkes ti panagpuspusoyo."
                },
                {
                    "number": 7,
                    "text": "Kasta met a pagladingitennak ket nasken nga agaramatak iti nabatbatad a panagsao maipanggep kadakayo, iti sango dagiti assawa ken annakyo, adu a rikna ti agliplippias iti pammateg ken kinadalus ken nakain-inaka iti sango ti Dios, banag a makaparagsak iti Dios;"
                },
                {
                    "number": 8,
                    "text": "Ket pagarupek nga immayda tapno dumngeg iti makaay-ayo a balikas ti Dios, wen, ti balikas a mamaglunit iti sugat ti kararua."
                },
                {
                    "number": 9,
                    "text": "Gapuna, tutuokenna ti kararuak tapno mapilitnak, gapu iti naiget a bilin nga inawatko iti Dios, tapno palagipankayo maipanggep iti basbasolyo; a mangpalanlan kadagiti sugat dagiti nasugatanen, idinto koma a liwliwaen ida ken paglaingen dagiti sugatda; ken kadagiti di pay nasugatan, idinto nga agpennekda iti makaay-ayo a balikas ti Dios adda ketdi daga a naikabil a mangdanar iti kararuada ken mangsugat iti nakain-inaka a panunotda."
                },
                {
                    "number": 10,
                    "text": "Ngem, iti laksid ti kinaindaklan ti rebbengen, aramidek a mainugot iti kinaiget dagiti bilin ti Dios, ket ibagak kadakayo ti maipanggep iti kinadangkesyo ken ti makarimon nga aramidyo, iti imatang dagiti natarnaw ti panagpuspusona, ken ti nasneban a puso, ken ti itataldiap ti natadem a mata ti Mannakabalin a Dios."
                },
                {
                    "number": 11,
                    "text": "Gapuna, nasken nga ibagak kadakayo ti kinapudno babaen ti kinalawag a balikas ti Dios. Ta adtoy, kas dinamagko iti Apo, ket immay kaniak ti balikas, a nagkuna: Jacob, mapankanto iti templo inton bigat, ket ipakdaarmo kadagiti tao ti balikas nga itedko kenka."
                },
                {
                    "number": 12,
                    "text": "Ket ita adtoy, kakabsatko, daytoy ti balikas nga ipakdaarko kadakayo, tapno adu kadakayo ti agsapul iti balitok, ken iti pirak, ken iti amin a kita ti minas a napateg, nga adu a masarakan iti daytoy a daga, a daga a naikari kadakayo ken kadagiti bukelyo nga aglablabonan."
                },
                {
                    "number": 13,
                    "text": "Ket immisem a maay-ayatan kadakayo ti ima ti pannaluad, ta nakagun-odkayo iti nabuslon a kinabaknang; ket gapu ta sumagmamano kadakayo ti nakagun-od iti nabusbuslon ngem kadagiti kabsatyo naitag-aykayo iti kinapalangguad ti puspusoyo, ket pinasikkilyo ti tengngedyo ken pinangatoyo ti uloyo gapu iti kangina ti kawesyo, ket indadanesyo dagiti kakabsatyo gapu ta impagarupyo a nasaysayaatkayo ngem isuda."
                },
                {
                    "number": 14,
                    "text": "Ket ita, kakabsatko, ipagarupyo kadi a maikalintegannakayo ti Dios itoy a banag? Adtoy, kunak kadakayo, Saan. Ngem kedngannakayo, ket no agpilitkayo laeng kadagitoy a banag nasken nga umay a sidadaras ti panangukomna kadakayo."
                },
                {
                    "number": 15,
                    "text": "O tapno ipakitana kadakayo a madangrannakayo, ket iti maminsan laeng a panangkitana kadakayo, maidugmamnakayon iti katapokan!"
                },
                {
                    "number": 16,
                    "text": "O ta ikkatennakayo itoy a pagbasolan ken makarimon nga aramid. Ken, O tapno dumngegkayo kadagiti pammilinna, ken tapno diyo itulok a dadaelen ti kinapalangguad ti puspusoyo dagiti kararuayo."
                },
                {
                    "number": 17,
                    "text": "Panunotenyo dagiti kakabsatyo a kas iti bagbagiyo, ket lasinenyo ti amin ken diyo ipaidam ti adda kadakayo, tapno bumaknangda met a kas kadakayo."
                },
                {
                    "number": 18,
                    "text": "Ngem sakbay nga agsapulkayo iti kinabaknang, sapulenyo pay ti pagarian ti Dios."
                },
                {
                    "number": 19,
                    "text": "Ket inton magun-odyon ti namnama ken ni Cristo magun-odyonton ti kinabaknang, no sapulenyo; ket sapulenyonto ida iti gagem nga agaramid iti naimbag—mangkawes kadagiti lamulamo, ken mangpakan kadagiti mabisin, ken mangwayawaya kadagiti balud, ken mangipaay iti bang-ar kadagiti masaksakit ken agsagsagaba."
                },
                {
                    "number": 20,
                    "text": "Ket ita, kakabsatko, naisaokon kadakayo ti maipanggep iti kinapalangguad; ken kadakayo a namagsagaba kadagiti kaarrubayo, ken indadanesyo gapu ta adda kinapalangguad iti puspusoyo, kadagiti banag nga inted ti Dios kadakayo, ania ti masaoyo itoy?"
                },
                {
                    "number": 21,
                    "text": "Diyo kadi ipagarup a makarimon dagita a banag kenkuana a namaadda iti lasag? Ket kapatpateg ti panagkitana iti maysa a parsua ti sabali. Ket agtungpalto ti amin a lasag iti tapok; ket agtungpalto ti kapadpadana iti nakaisangratanda, tapno tungpalenda dagiti bilinna ket igloriada iti agnanayon."
                },
                {
                    "number": 22,
                    "text": "Ket ita isardengkon ti agsao kadakayo ti maipanggep iti kinapalangguad. Ket no saan koma a nasken nga agsaoak iti maipanggep iti nadagdagsen a basol, aglaplapusanan koma ti rag-o ti pusok gapu kadakayo."
                },
                {
                    "number": 23,
                    "text": "Ngem tubngennak ti balikas ti Dios gapu kadagiti nadagdagsen a basolyo. Ta adtoy, kinuna ngarud ti Apo: Mangrugin dagitoy a tao nga agbalin a managbasol; dida maawatan ti nasantuan a kasuratan, ta kaykayatda nga iliklik ti bagbagida babaen ti pannakiabigda, gapu kadagiti banag a naisurat maipanggep ken ni David, ken ni Solomon nga anakna."
                },
                {
                    "number": 24,
                    "text": "Adtoy, pudno nga adu ti assawa ken kamalala da David ken Solomon, banag a makarimon kaniak, kinuna ti Apo."
                },
                {
                    "number": 25,
                    "text": "Gapuna, kinuna ngarud ti Apo, pinagtalawkon dagitoy a tao iti ruar ti Jerusalem, babaen ti bileg ti imak, tapno bareng makapatanrak iti nalinteg a sanga manipud iti bunga ti lomo ni Jose."
                },
                {
                    "number": 26,
                    "text": "Gapuna, siak nga Apo a Dios diak ipalubos nga agaramid dagitoy a tao iti kas kadagiti nataengan."
                },
                {
                    "number": 27,
                    "text": "Gapuna, kakabsatko, denggendak, ken imdenganyo ti balikas ti Apo: Ta awanto kadakayo ti maaddaan iti ad-adu ngem maysa nga asawa; ken awanto ti kamalalana;"
                },
                {
                    "number": 28,
                    "text": "Ta siak, ti Apo a Dios, maragsakan iti kinadalus ti dayaw dagiti babbai. Ta makarimon nga aramid kaniak ti kinamannakiabig; kinuna ngarud ti Apo ti Pangen."
                },
                {
                    "number": 29,
                    "text": "Gapuna, nasken a salimetmetan dagitoy a tao dagiti bilinko, kinuna ti Apo ti Pangen, wenno mailunodto ti daga para iti pagimbaganda."
                },
                {
                    "number": 30,
                    "text": "Ta no, kinuna ti Apo ti Pangen, mangpatanorak iti bukelko, bilinek dagiti taok; wenno amangan ta dumngegda kadagitoy a banag."
                },
                {
                    "number": 31,
                    "text": "Ta adtoy, siak, ti Apo, nakakitan iti leddaang, ken nangngegkon ti panagdung-aw dagiti babbai nga annak dagiti taok iti Jerusalem, wen, ken iti amin a dagdaga dagiti taok, gapu iti kinadangkes ken makarimon nga aramid dagiti assawada."
                },
                {
                    "number": 32,
                    "text": "Ket saankonto nga ipalubos, kinuna ti Apo ti Pangen, a ti sangit dagitoy narasi a babbai nga annak dagitoy a tao, nga inruarko manipud iti Jerusalem, umaydanto kaniak a mangbusor kadagiti tao dagiti taok, kinuna ti Apo ti Pangen."
                },
                {
                    "number": 33,
                    "text": "Ta didanto maitaray a baluden dagiti babbai nga annak dagiti taok gapu iti kinarasida, malaksid no isarungkarak ida iti nasaem a lunod, a kas iti pannakadadael; agsipud ta didanto makiabig, a kas kadagiti nataengan, kinuna ti Apo ti Pangen."
                },
                {
                    "number": 34,
                    "text": "Ket ita adtoy, kakabsatko, ammoyo a naited dagitoy a bilin iti amatayo, ni Lehi; gapuna, idi pay nga ammoyo ida; ta dimtengkayo iti nalabes a panangeddeng; ta nagaramidkayo kadagiti banag a saan koma a rumbeng nga inaramidyo."
                },
                {
                    "number": 35,
                    "text": "Adtoy, nakarkaro ti inaramidyo a pagbasolan ngem dagiti Lamanite, dagiti kakabsattayo. Sinaktanyo ti puspuso dagiti narasi nga assawayo, ken pinukawyo ti panagtalek dagiti annakyo, gapu kadagiti nalaad a waden nga impakitayo kadakuada; ket ti saibbek ti puspusoda dumanonto iti Dios a maibusor kadakayo. Ket gapu iti kinaiget ti balikas ti Dios, nga agtupakto kadakayo, adunto a puso ti matay, nga aglak-am iti nauneg a sugsugat."
                }
            ]
        },
        "/study/scriptures/bofm/jacob/3": {
            "uri": "/study/scriptures/bofm/jacob/3",
            "title": "Jacob 3",
            "data_type": "chapter",
            "chapter_name": "Kapitulo 3",
            "chapter_summary": [
                "Umawat dagiti natarnaw ti panagpuspusona iti makaay-ayo a balikas ti Dios—Rimbawan ti kinalinteg dagiti Lamanite dagiti Nephite—Mamallaag ni Jacob iti maibusor iti panagdederrep, panaggartem iti lasag, ken kada basol. Agarup 544–421 S.C."
            ],
            "verses": [
                {
                    "number": 1,
                    "text": "Ngem adtoy, siak, ni Jacob, agsaoak kadakayo a natarnaw ti panagpuspusona. Kumitakayo iti Dios nga addaan iti natibker a panunot, ket agkararagkayo kenkuana iti aglaplapusanan a pammati, ket liwliwaennakayonto kadagiti sagsagabaenyo, ket idawatnanto ti pagsayaatanyo, ket yetnagnanto ti lintegna kadagiti agpanggep a mangdadael kadakayo."
                },
                {
                    "number": 2,
                    "text": "O dakayo amin a natarnaw ti panagpuspusona, yangadyo ti uloyo ket awatenyo ti makaay-ayo a balikas ti Dios, ket agpennekkayo iti ayatna; ta mabalinyo, no natibker ti panunotyo, iti agnanayon."
                },
                {
                    "number": 3,
                    "text": "Ngem, ay-ay, ay-aykayo pay, a di natarnaw ti panagpuspusona, a narugit itoy nga aldaw iti imatang ti Dios; ta malaksid no agbabawikayo mailunod ti daga para iti pagimbaganyo; ket dagiti Lamanite, a saan a narugit a kas kadakayo, nupay kasta mailunodda iti nasaem a pannakailunod, saplitendakayo agingga iti pannakadadael."
                },
                {
                    "number": 4,
                    "text": "Ket napardas ti idadateng ti panawen, a malaksid no agbabawikayo tagikuaendanto dagiti daga a tawidyo, ket yadayo kadakayo ti Apo a Dios dagiti nalinteg."
                },
                {
                    "number": 5,
                    "text": "Adtoy, dagiti Lamanite a kakabsatyo, a kinagurayo gapu iti kinarugitda ken ti lunod a makita iti kudilda, nalinlintegda ngem dakayo; ta dida nalipatan ti bilin ti Apo, a naited iti amatayo—a maaddaan iti maymaysa laeng nga asawa, ket awan ti kamalalada, ket awan kadakuada ti nakiabig."
                },
                {
                    "number": 6,
                    "text": "Ket ita, intalimengda a tinungpal daytoy a bilin; gapuna, gapu itoy a panagtungpal, iti panangsalimetmetda itoy a bilin, saan ida a dadaelen ti Apo a Dios, ngem kaasianna ida; ket agbalindanto a nagasat a tattao inton dumteng ti aldaw."
                },
                {
                    "number": 7,
                    "text": "Adtoy, ay-ayaten dagiti assawa a lallaki dagiti assawada, ken ay-ayaten dagiti assawa a babbai dagiti assawada; ket ay-ayaten dagiti agassawa dagiti annakda; ket ti dida panamati ken ti gurada kadakayo gapu ti kinamanagbasol dagiti ammada; gapuna, kasano ti kasayaatyo a maidilig kadakuada, iti imatang ti naindaklan a Namarsua?"
                },
                {
                    "number": 8,
                    "text": "O kakabsatko, amkek a malaksid no ibabawiyo dagiti basolyo napudpudawdanto ngem dakayo inton sumaklangkayo nga agpadpada iti trono ti Dios."
                },
                {
                    "number": 9,
                    "text": "Gapuna, ti bilin nga itedko kadakayo, nga isu ti balikas ti Dios, a diyon susiken gapu iti nangisit a kudilda; wenno diyo metten susiken ida gapu iti kinarugitda; ngem laglagipenyo ti bukodyo a kinarugit, ken laglagipenyo a dimteng ti kinarugitda gapu kadagiti ammada."
                },
                {
                    "number": 10,
                    "text": "Gapuna, laglagipenyo dagiti annakyo, no kasano a pinagladingityo ti puspusoda gapu iti waden nga impakitayo kadakuada; ken kasta met, laglagipenyo a mabalinyo, gapu iti kinarugityo, a maiturong dagiti annakyo iti pannakadadael, ket maikorona kadakayo dagiti basolda iti maudi nga aldaw."
                },
                {
                    "number": 11,
                    "text": "O kakabsatko, imdenganyo dagiti balikasko; tignayenyo amin a kabaelan ti kararuayo; gunggonenyo ti bagbagiyo tapno mariingkayo iti pannakaidukem ken ni patay; ket wayawayaanyo ti bagbagiyo iti saem ti impierno tapno saankayo nga agbalin nga anghel ti sairo, a maigarangugong iti dayta a dan-aw ti apuy ken asupre nga isu ti maikadua nga ipapatay."
                },
                {
                    "number": 12,
                    "text": "Ket ita siak, ni Jacob, nagsaoak iti adu pay a banag kadagiti tao ni Nephi, binallaagak ida iti maibusor iti panagdederrep ken panaggartem iti lasag, ken amin a kita ti basol, nga imbagak kadakuada ti nakaam-amak a pagbanaganda."
                },
                {
                    "number": 13,
                    "text": "Ket ti apagkasangagasut iti tignay dagitoy a tao, nga umad-adun, saan a maisurat kadagitoy a pinanid; ngem adu kadagiti tignayda ti naisurat kadagiti daddadakkel a pinanid, ken dagiti gubgubatda, ken dagiti panagsusupangetda, ken ti panagturay dagiti arida."
                },
                {
                    "number": 14,
                    "text": "Maawagan dagitoy a pinanid iti pinanid ni Jacob, ket naaramidda babaen ti ima ni Nephi. Ket igibuskon ti mangisao kadagitoy a balikas."
                }
            ]
        },
        "/study/scriptures/bofm/jacob/4": {
            "uri": "/study/scriptures/bofm/jacob/4",
            "title": "Jacob 4",
            "data_type": "chapter",
            "chapter_name": "Kapitulo 4",
            "chapter_summary": [
                "Agdaydayaw amin dagiti propeta iti Ama iti nagan ni Cristo—Kaasping ti panangidaton ni Abraham ken ni Isaac ti Dios ken ti Bugbugtong nga Anakna—Nasken nga itunos dagiti tao ti bagbagida iti Dios babaen ti pannubbot—Saanto a patien dagiti Hudio ti pamuon a bato. Agarup 544–421 S.C."
            ],
            "verses": [
                {
                    "number": 1,
                    "text": "Ita adtoy, napasamak a siak, ni Jacob, kalpasan ti panangisurok iti adu a balikas kadagiti taok, (ket bassit laeng ti maisuratko kadagiti balikasko, gapu iti rikut iti panangikitikit kadagiti balikas iti pinanid) ken ammomi a nasken nga agtalinaed dagiti balikas nga insuratmi kadagiti pinanid;"
                },
                {
                    "number": 2,
                    "text": "Ngem nasken a maungaw ken mapukaw ti ania man a balikas nga insuratmi malaksid dagiti naisurat kadagiti pinanid; ngem makaisuratkami iti sumagmamano a balikas kadagiti pinanid, a mangted kadagiti annakmi, kasta met kadagiti patpatgenmi a kakabsat, ti sangkabassit a pannakaammo maipanggep kadakami, wenno maipanggep kadagiti ammada—"
                },
                {
                    "number": 3,
                    "text": "Agrag-okami ita itoy a banag; ket nagtrabahokami a sireregta iti panangikitikitmi kadagitoy a balikas kadagiti pinanid, a mangnamnama nga awatento dagiti patpatgenmi a kakabsat ken dagiti annakmi iti naimpusuan a panagyaman, ket imutektekanda tapno maadalda a siraragsak a saan ketdi a maldayan, wenno addaan gura, maipanggep kadagiti immuna a nagannak kadakuada."
                },
                {
                    "number": 4,
                    "text": "Ta, ta naisuratmi dagitoy a balikas gapu itoy a panggep, tapno maammuanda nga ammomi ni Cristo, ken adda namnamami iti dayagna ginasut a tawen sakbay ti yaayna; ken saan la a ti bagbagimi ti addaan iti namnama iti dayagna, ngem dagiti pay nasantuan a propeta nga immun-una ngem dakami."
                },
                {
                    "number": 5,
                    "text": "Adtoy, namatida ken ni Cristo ket nagdaydayawda iti Ama babaen ti naganna, kasta met a nagdaydayawkami iti Ama babaen ti naganna. Ket tinungpalmi ti paglintegan ni Moises gapu itoy a panggep, a naitalimudok ti kararuami kenkuana; ket gapu itoy a gagem napasanto kadakami para iti kinalinteg, a kas iti pannakaipaayna ken ni Abraham iti langalang tapno agbalin a natallugod kadagiti bilin ti Dios iti panangidatonna iti anakna a ni Isaac, a kaasping ti Dios ken ti Bugbugtong nga Anakna."
                },
                {
                    "number": 6,
                    "text": "Gapuna, inamirismi dagiti propeta, ket adu ti paltiingmi ken espiritu ti panagipadto; ket iti pannakaalami amin kadagitoy a saksi nakagun-odkami iti namnama, ket nagbalin a saanen a maisin ti pammatimi, kasta met a pudno a makapagbilinkami iti nagan ni Jesus ket tungpalendakami amin dagiti kayo, wenno dagiti bantay, wenno dagiti dalluyon iti baybay."
                },
                {
                    "number": 7,
                    "text": "Nupay kasta, impakita kadakami ti Apo a Dios ti pagkapsutanmi tapno ammomi a babaen ti paraburna, ken ti naindaklan nga ikakanunongna kadagiti annak ti tattao, maaddaankami iti pannakabalin a mangaramid kadagitoy a banag."
                },
                {
                    "number": 8,
                    "text": "Adtoy, naindaklan ken datdatlag dagiti aramid ti Apo. Saan a matukod a panunoten ti kauneg dagiti misteriona; ken pulos a di kabaelan ti tao a takuaten ti amin a wagasna. Ket awan ti tao a makaammo iti wagasna malaksid no maipalgak kenkuana; gapuna, kakabsat, diyo umsien dagiti paltiing ti Dios."
                },
                {
                    "number": 9,
                    "text": "Ta adtoy, immay ti tao ditoy daga babaen ti bileg ti balikasna, iti daga a pinarsuana babaen ti bileg ti balikasna. Gapuna, no nakapagsao ti Dios ket napaadda ti lubong, ken nagsao ket naparsua ti tao, O ngarud, apay a dina kabaelan a bilinen ti daga, wenno dagiti pinarnuay dagiti imana iti rabawna, a maibatay iti pagayatan ken pakaragsakanna?"
                },
                {
                    "number": 10,
                    "text": "Gapuna, kakabsat, saanyo a gamden a bagbagaan ti Apo, ngem umawatkayo iti pammagbaga manipud kenkuana. Ta adtoy, ammoyo a mismo a mamagbaga babaen iti sirib, ken iti linteg, ken napnuan kaasi, iti amin nga aramidna."
                },
                {
                    "number": 11,
                    "text": "Gapuna, patpatgek a kakabsat, makitunoskayo kenkuana babaen ti pannubbot ni Cristo, ti Bugbugtong nga Anakna, ket magun-odyo ti panagungar, babaen ti bileg ti panagungar nga adda ken ni Cristo, ket maidatag iti Dios a kas dagiti umuna-a-bunga ni Cristo, nga addaan iti pammati, ken nakagun-od iti namnama iti ngayedna sakbay ti panangipakitana iti bagina iti lasag."
                },
                {
                    "number": 12,
                    "text": "Ket ita, patpatgek, dikayo masdaaw iti panangibagak kadakayo kadagitoy a banag; ta apay a dikayo agsao iti pannubbot ni Cristo, ket gun-odenyo ti naan-anay a pannakaammo kenkuana, a kas iti pananggun-od iti pannakaammo iti panagungar ken ti dumteng a lubong?"
                },
                {
                    "number": 13,
                    "text": "Adtoy, kakabsatko, isu a mangipadto, bay-anyo a mangipadto iti maawatan dagiti tao; ta agsasao ti Espiritu iti pudno ket saan nga agulbod. Gapuna, agsaoda kadagiti banag a kas iti kinapudnoda, ken kadagiti banag a kas iti pagbalinandanto; gapuna, naipakita a silalawag kadatayo dagitoy a banag, para iti pannakaisalakan dagiti kararuatayo. Ngem adtoy, saantayo laeng a saksi kadagitoy a banag; ta imbaga met ida ti Dios kadagiti nagkauna a propeta."
                },
                {
                    "number": 14,
                    "text": "Ngem adtoy, nasukir a tattao dagiti Hudio; ket inumsida dagiti nalawag a balikas, ken pinatayda dagiti propeta, ket sinapulda dagiti banag a dida maawatan. Gapuna, gapu iti kinabulsekda, a napasamak dayta a kinabulsek babaen ti ikikitada iti labes ti tun-oyen, nasken a matnagda; ta inikkaten ti Dios kadakuada ti kinalawagna, ket adu a banag ti intedna kadakuada a dida maawatan, agsipud ta kinalikagumanda. Ket inaramid ti Dios gapu ta kinalikagumanda, tapno maitiklebda."
                },
                {
                    "number": 15,
                    "text": "Ket ita siak, ni Jacob, inwardasnak ti Espiritu nga agipadto; ta maawatak babaen dagiti aramid ti Espiritu nga adda kaniak, a babaen ti pannakaitikleb dagiti Hudio dida patien ti bato a mabalin a bangonenda ket maaddaanda iti natalged a pamuon."
                },
                {
                    "number": 16,
                    "text": "Ngem adtoy, kas maibatay iti nasantuan a kasuratan, dumakkelto daytoy a bato, ket ti maudi, ken ti kakaisuna a sigurado a pamuon, a mabangon dagiti Hudio."
                },
                {
                    "number": 17,
                    "text": "Ket ita, patpatgek, kasano a mabalin a dagitoy, kalpasan ti dida panamati iti sigurado a pamuon, mabangonda ditoy, ket agbalinto a pangulo ti panulida?"
                },
                {
                    "number": 18,
                    "text": "Adtoy, patpatgek a kakabsatko, ipalgakkonto kadakayo daytoy a misterio; no saanak, iti ania man a gapu, a maisin iti kinatibkerko iti Espiritu, ken maitikleb gapu iti nalabes a gagarko kadakayo."
                }
            ]
        },
        "/study/scriptures/bofm/jacob/5": {
            "uri": "/study/scriptures/bofm/jacob/5",
            "title": "Jacob 5",
            "data_type": "chapter",
            "chapter_name": "Kapitulo 5",
            "chapter_summary": [
                "Adda pannakainaig ti panangadaw ni Jacob ken ni Zenos iti pangngarig dagiti mula ken balang a kayo ti olibo—Kaarngida ti Israel ken dagiti Gentil—Mapattapatta ti pannakasayyasayya ken panagkaykaysa ti Israel—Mayarngi dagiti Nephite ken Lamanite ken dagiti amin a balay ti Israel—Maisilponto dagiti Gentil iti Israel—Pagangayanna mapuoranto ti bangkag. Agarup 544–421 S.C."
            ],
            "verses": [
                {
                    "number": 1,
                    "text": "Adtoy, kakabsatko, diyo malagipen a nabasayon dagiti balikas ni propeta a Zenos, nga insaona iti balay ti Israel, a kinunana:"
                },
                {
                    "number": 2,
                    "text": "Denggenyo, O dakayo iti balay ti Israel, ket imdenganyo dagiti balikasko, a propeta ti Apo."
                },
                {
                    "number": 3,
                    "text": "Ta adtoy, kinuna ngarud ti Apo, magustuankayto, O balay ti Israel, a kas iti mula nga olibo, nga innala ken tinaraken ti tao iti bangkagna; ket dimmakkel, ken limmakay, ket nangrugi a marupsa."
                },
                {
                    "number": 4,
                    "text": "Ket napasamak a napan ti amo ti bangkag ket nakitana a mangrugin nga agrupsa ti olibona; ket kinunana: Pukisak, ken rukitek, ken taraknek ta bareng no agsaringit pay iti naganus ken nainaka a sangsanga, ket saan a maungaw."
                },
                {
                    "number": 5,
                    "text": "Ket napasamak a pinukisanna, ken rinukitna, ken tinarakenna kas iti imbagana."
                },
                {
                    "number": 6,
                    "text": "Ket napasamak a kalpasan ti adu nga aldaw in-inut a nagparang ti babassit, naganus ken nainaka a sangsanga; ngem adtoy, in-inut a naungaw ti pamayorna."
                },
                {
                    "number": 7,
                    "text": "Ket napasamak a nakita ti amo ti bangkag ket kinunana iti katulonganna: Maldaanganak iti pannakapukawko itoy a kayo; gapuna, mapanka mangsigpat iti sangsanga ti balang nga olibo, ket yegmo kaniak ditoy; ket sigpatenta dagiti pamayor a sangsanga a mangrugin a magango, ket ipuruakta iti apuy tapno mapuoranda."
                },
                {
                    "number": 8,
                    "text": "Ket adtoy, kinuna ti Apo ti bangkag, ikkatek amin dagitoy naganus ken nainaka a sangsanga, ket isilpok ida iti kayatko a pangisilpuan; ket awan ti aniamanna no nasken man a maungaw ti ramut daytoy a kayo, mabalinko a taginayonen ti bungana; gapuna, alaek dagitoy naganus ken nainaka a sangsanga, ket isilpok ida iti kayatko a pangisilpuan."
                },
                {
                    "number": 9,
                    "text": "Alaem ngarud dagiti sanga ti balang nga olibo, ket isilpom ida, iti pakaisukatanda; ket ipuruakko iti apuy dagitoy sinigpatko tapno mapuoranda, tapno dida salingdan ti bangkagko."
                },
                {
                    "number": 10,
                    "text": "Ket napasamak a tinungpal ti katulongan ti Apo ti bangkag ti kas iti imbilin ti Apo ti bangkag, ket insilpona dagiti sanga ti balang nga olibo."
                },
                {
                    "number": 11,
                    "text": "Ket inggunamgunam ti Apo ti bangkag a nasken a marukit, ken mapukisan, ken mataraken, a kinunana iti katulonganna: Maldaanganak iti pannakapukawko itoy a kayo; gapuna, isu a siguro nasayaat a taginayonek dagiti ramutna tapno saanda a maungaw, a taginayonek ida kaniak, naaramidkon daytoy a banag."
                },
                {
                    "number": 12,
                    "text": "Gapuna, mapanka; aywanam ti kayo, ken taraknem, kas maibatay kadagiti balikasko."
                },
                {
                    "number": 13,
                    "text": "Ket ikabilko dagitoy iti kababaan a paset ti bangkagko, no sadino ti kayatko, dimo pakasan-aran; ket aramidek tapno mataginayonko dagiti sigud a sanga ti kayo; kasta met, a tapno makapatanorak iti bunga nga idulinko, nga agpaay kaniak; ta maldaanganak iti pannakapukawko itoy a kayo ken ti bungana."
                },
                {
                    "number": 14,
                    "text": "Ket napasamak a napan ti Apo ti bangkag, ket inlemmengna dagiti sigud a sanga ti naimula a kayo-ti-olibo iti kababaan a paset ti bangkag, sumagmamano iti maysa ken sumagmamano iti sabali, kas maibatay iti pagayatan ken pakaragsakanna."
                },
                {
                    "number": 15,
                    "text": "Ket napasamak a limmabas ti naunday a panawen, ket kinuna ti Apo ti bangkag iti katulonganna: Umayka, mapanta iti bangkag, tapno agtrabahota iti bangkag."
                },
                {
                    "number": 16,
                    "text": "Ket napasamak a ti Apo ti bangkag, ken kasta met ti katulongan, napanda iti bangkag tapno agtrabahoda. Ket napasamak a kinuna ti katulongan iti amona: Adtoy, kumitaka ditoy; adtoy ti kayo."
                },
                {
                    "number": 17,
                    "text": "Ket napasamak a kimmita ti Apo ti bangkag ket nakitana ti kayo a nakaisilpuan dagiti sanga ti balang nga olibo; ket nakapagsaringiten ken agbungan. Ket nakitana a nasayaat; ket kas iti bunga ti sigud ti bungana."
                },
                {
                    "number": 18,
                    "text": "Ket kinunana iti katulongan: Adtoy, nagsagrap dagiti sanga ti balang a kayo iti dam-eg manipud iti ramut, a nangted iti kired daytoy a ramut; ket gapu iti umdas a kired a nagtaud iti ramut, nagbunga dagiti sanga ti balang iti kas iti bunga ti naimula. Ita, no saanta nga insilpo dagitoy a sanga, nalabit a naungawen daytoy a kayo. Ket ita, adtoy, agpatanorak iti adu a bunga, manipud iti dayta a kayo; ket agpatanorak dita iti bunga nga idulinko, nga agpaay kaniak."
                },
                {
                    "number": 19,
                    "text": "Ket napasamak a kinuna ti Apo ti bangkag iti katulongan: Umayka, mapanta iti kababaan a paset ti bangkag, ket kitaenta no saan a nakapagbunga dagiti sigud a sanga, ket agpatanorak dita iti bunga nga idulinko, nga agpaay kaniak."
                },
                {
                    "number": 20,
                    "text": "Ket napasamak a napanda iti nangipaknian ti amo kadagiti sigud a sanga ti kayo, ket kinunana iti katulongan: Kitaem dagitoy; ket kinitana ti immuna a nagbunga iti adu; ket nakitana a nasayaat. Ket kinunana iti katulongan: Purosem ti bunga, ket idulinmo, tapno mataginayonto nga agpaay kaniak; ta adtoy, kinunana, naunday daytoy a panawen a panangtarakenko, ket adu ti imbungana."
                },
                {
                    "number": 21,
                    "text": "Ket napasamak a kinuna ti katulongan iti amona: Kasano a nakaumayka ditoy a nangimula itoy a kayo, wenno daytoy a sanga ti kayo? Ta adtoy, daytoy ti katikagan a paset ti bangkagmo."
                },
                {
                    "number": 22,
                    "text": "Ket kinuna ti Apo ti bangkag kenkuana: Dinak bagbagaan; ammok a natikag daytoy a paset ti daga; gapuna, kunak kenka, naunday a panawen a tinartarakenko, ket adtoy a makitam nga adu ti bungana."
                },
                {
                    "number": 23,
                    "text": "Ket napasamak a kinuna ti Apo ti bangkag iti katulonganna: Kitaem daytoy; adtoy nagmulaak met iti sabali a sanga ti kayo; ket ammom a natiktikag daytoy a paset ti daga ngem ti immun-una. Ngem, kitaem ti kayo. Napaut a panawen a tinartarakenko, ket nagbunga iti adu; ngarud, agpuroska, ket idulinmo, tapno mataginayon nga agpaay kaniak."
                },
                {
                    "number": 24,
                    "text": "Ket napasamak a kinuna manen ti Apo ti bangkag iti katulonganna: Kitaem daytoy, ket kumitaka iti sabali pay a sanga, nga immulak; nakitam a tinarakenko met, ket nagbunga."
                },
                {
                    "number": 25,
                    "text": "Ket kinunana iti katulongan: Kitaem daytoy ket adtoy ti maudi. Adtoy, immulak daytoy iti nasayaat a lugar; ket napaut a panawen a tinartarakenko, ket sumagmamano laeng a paset ti kayo ti nagbunga iti nasayaat, ket nagbunga ti sabali a paset ti kayo iti rinuker; adtoy, tinarakenko daytoy a kayo a kas kadagiti sabali."
                },
                {
                    "number": 26,
                    "text": "Ket napasamak a kinuna ti Apo ti bangkag iti katulongan: Sigpatem dagiti sanga a saan a nagbunga iti nasayaat, ket ipuruakmo ida iti apuy."
                },
                {
                    "number": 27,
                    "text": "Ngem adtoy, kinuna ti katulongan kenkuana: Pukisanta ida, ken rukitenta, ken taraknenta pay iti napapaut, ta bareng no makaibunganton iti nasayaat nga agpaay kenka, nga idulinmo."
                },
                {
                    "number": 28,
                    "text": "Ket napasamak a tinaraken ti Apo ti bangkag ken ti katulongan ti Apo ti bangkag dagiti amin a bunga iti bangkag."
                },
                {
                    "number": 29,
                    "text": "Ket napasamak a napalabas ti naunday a panawen, ket kinuna ti Apo ti bangkag iti katulonganna: Umayka, mapanta iti bangkag, tapno agtrabahota manen iti bangkag. Ta adtoy, umas-asidegen ti panawen, ket dumtengton ti panungpalan; gapuna, nasken nga agidulinak iti bunga, nga agpaay kaniak."
                },
                {
                    "number": 30,
                    "text": "Ket napasamak a napan ti Apo ti bangkag ken ti katulongan iti bangkag; ket immasidegda iti kayo a nasigpat dagiti sigud a sangana, ken nakaisilpuan dagiti sanga ti balang; ket adtoy narnuoyan ti kayo iti nadumaduma a bunga."
                },
                {
                    "number": 31,
                    "text": "Ket napasamak a rinamanan ti Apo ti bangkag ti bunga, amin a kita a kas iti kaaduna. Ket kinuna ti Apo ti bangkag: Adtoy, napaut a panawen ti panangtarakenko itoy a kayo, ket adun a bunga ti naidulinko."
                },
                {
                    "number": 32,
                    "text": "Ngem adtoy, adu ti imbungana itoy a gundaway, ket awan ti nasayaat. Ket adtoy, adda amin a kita ti saan a nasayaat a bunga; ket awan a pulos ti nagunggonak, iti laksid ti amin a panagtrabahota; ket ita maldaanganak ta nasken a mapukawko daytoy a kayo."
                },
                {
                    "number": 33,
                    "text": "Ket kinuna ti Apo ti bangkag iti katulongan: Ania ti aramidenta iti kayo, tapno mataginayonko manen iti nasayaat a bunga nga agpaay kaniak?"
                },
                {
                    "number": 34,
                    "text": "Ket kinuna ti katulongan iti amona: Adtoy, gapu ta insilpom dagiti sanga ti balang a kayo-ti-olibo tinarakenda dagiti ramut, ket nagbiag ken saanda a naungaw; gapuna makitam a nasayaatda pay laeng."
                },
                {
                    "number": 35,
                    "text": "Ket napasamak a kinuna ti Apo ti bangkag iti katulonganna: Awan a pulos ti nagunggonak iti kayo, ket awan met ti magunggonak kadagiti ramut agingga nga agbunga iti saan a nasayaat."
                },
                {
                    "number": 36,
                    "text": "Nupay kasta, ammok a nasayaat dagiti ramut, ket tinaginayonko ida para iti bukodko a panggep; ket gapu iti umdas a kiredda, nagbungada ditoy, manipud kadagiti sanga ti balang, iti nasayaat."
                },
                {
                    "number": 37,
                    "text": "Ngem adtoy, dimmakkel dagiti sanga ti balang ket rinimbawanda dagiti ramut; ket gapu ta rinimbawan dagiti sanga ti balang dagiti ramut nagbunga iti adu a saan a nasayaat; ket gapu ta nagbunga iti adu a saan a nasayaat makitamon a mangrugin a maungaw; ket saanen a mabayag sa maluom, ket maipuruakton iti apuy, malaksid no mangaramidta iti pamuspusan a mangtaginayon itoy."
                },
                {
                    "number": 38,
                    "text": "Ket napasamak a kinuna ti Apo ti bangkag iti katulonganna: Mapanta iti kababaan a paset ti bangkag, ket kitaenta no nagbunga met dagiti sigud a sanga iti saan a nasayaat."
                },
                {
                    "number": 39,
                    "text": "Ket napasamak a napanda iti kababaan a paset ti bangkag. Ket napasamak a nakitada a nadadael met ti bunga dagiti sigud a sanga; wen, ti immuna ken ti maikadua kasta met ti naudi; ket nadadaelda amin."
                },
                {
                    "number": 40,
                    "text": "Ket rinimbawan ti rinuker a bunga ti naudi dayta paset ti kayo a nagbunga iti nasayaat, agingga a nagango ti sanga ket natay."
                },
                {
                    "number": 41,
                    "text": "Ket napasamak a nagsangit ti Apo ti bangkag, ket kinunana iti katulongan: Ania koma pay ti nasaysayaat nga inaramidko iti bangkagko?"
                },
                {
                    "number": 42,
                    "text": "Adtoy, ammok a dagiti bunga iti bangkag, malaksid dagitoy, nadadaeldan. Ket ita nadadael metten dagitoy nagbunga idi iti nasayaat; ket ita awanen ti pagmamaayan amin dagiti kayo iti bangkagko malaksid iti pannakapukanda ket maipuruakda iti apuy."
                },
                {
                    "number": 43,
                    "text": "Ket adtoy ti maudi, a nagangon ti sangana, immulak iti nasayaat a paset ti daga; wen, pinilik pay ngarud ti kasayaatan a paset ti daga iti bangkagko."
                },
                {
                    "number": 44,
                    "text": "Ket naimatangam met ti panangpukanko kadagiti nangsalinged itoy a paset ti daga, tapno maimulak dita daytoy a kayo."
                },
                {
                    "number": 45,
                    "text": "Ket naimatangam a nagbunga ti maysa a pasetna iti nasayaat, ket nagbunga ti maysa a pasetna iti rinuker; ket gapu ta diak sinigpat dagiti sanga ken impuruak iti apuy, adtoy, rinimbawanda dagiti nasayaat a sanga agingga a nagango."
                },
                {
                    "number": 46,
                    "text": "Ket ita, adtoy, iti laksid ti pannaripato nga inaramidta iti bangkagko, nadadael dagiti kayo iti las-udna, ket nagbungada iti saan a nasayaat; ket dagitoy ti ninamnamak a taginayonen, tapno adda maidulinko a bunga, nga agpaay kaniak. Ngem, adtoy, nagbalinda a kas iti balang a kayo-ti-olibo, ket awanen ti pategda ngem ti mapukan ken maipuruak iti apuy; ket maldaanganak iti pannakapukawko kadakuada."
                },
                {
                    "number": 47,
                    "text": "Ngem ania koma pay ti nasaysayaat nga inaramidko iti bangkagko? Nagliwayak kadi, ket saanko a tinaraken? Saan, tinarakenko, ken rinukitko, ken pinukisak, ken ginanaganak; ket nagmalmalem nga inaramatko dagiti imak, ket asidegen ti panungpalan. Ket maldaanganak ta nasken a pukanek amin dagiti kayo iti bangkagko, ket ipuruakko ida iti apuy tapno mapuoranda. Asino dayta a nangdadael iti bangkagko?"
                },
                {
                    "number": 48,
                    "text": "Ket napasamak a kinuna ti katulongan iti amona: Saan kadi a ti kinalangpaw ti mulam—saan kadi a rinimbawan dagiti sanga dagiti nasayaat a ramut? Ket gapu ta rinimbawan dagiti sanga dagiti ramut, adtoy, naparpardas ti panagdakkelda ngem iti kidser dagiti ramut, a paggapuan ti pigsada. Adtoy, kunak, saan kadi a daytoy ti nakaipuonan ti pannakadadael dagiti kayo iti bangkagmo?"
                },
                {
                    "number": 49,
                    "text": "Ket napasamak a kinuna ti Apo ti bangkag iti katulongan: Inta pukanen dagiti kayo iti bangkag ket ipuruakta ida iti apuy, tapno dida salinongan ti bangkagko, ta naaramidkon ti amin. Ania pay ti nasken nga aramidek iti bangkagko?"
                },
                {
                    "number": 50,
                    "text": "Ngem, adtoy, kinuna ti katulongan ti Apo ti bangkag: Aguraytayo pay bassit."
                },
                {
                    "number": 51,
                    "text": "Ket kinuna ti Apo: Wen, agurayak pay bassit, ta maldaanganak a makapukaw kadagiti kayo iti bangkagko."
                },
                {
                    "number": 52,
                    "text": "Gapuna, ikkatenta dagiti sanga dagitoy immulak iti kababaan a paset ti bangkagko, ket isilpota ida iti kayo a naggapuanda; ken sigpatenta dagidiay a sanga a kapaitan iti bunga, ket isilpota kadagiti sigud a sanga ti kayo a nagalaanta."
                },
                {
                    "number": 53,
                    "text": "Ket kastoy ti aramidek tapno saan a maungaw ti kayo, tapno, bareng, no mataginayonko dagiti ramut nga agpaay iti pagimbagak."
                },
                {
                    "number": 54,
                    "text": "Ket, adtoy, sibibiag pay dagiti ramut dagiti sigud a sanga ti kayo nga immulak; gapuna, a mabalin a taginayonek nga agpaay iti pagimbagak, ikkatek dagiti sanga daytoy a kayo, ket isilpok kadakuada. Wen, isilpok kadakuada dagiti sanga ti nagtaudanda a kayo, tapno mataginayonko dagiti ramut nga agpaay iti pagimbagak, tapno inton naan-anayen ti pigsada bareng no maikkandakton iti nasayaat a bunga, ket mapnekakto iti bunga ti bangkagko."
                },
                {
                    "number": 55,
                    "text": "Ket napasamak nga innalada iti sigud a kayo a nagbalin a rinuker, ket insilpoda kadagiti sigud a kayo, a nagbalin met a rinuker."
                },
                {
                    "number": 56,
                    "text": "Ket innalada met dagiti sigud a kayo a nagbalin a di nasayaat, ket insilpoda iti naggapuanda."
                },
                {
                    "number": 57,
                    "text": "Ket kinuna ti Apo ti bangkag iti katulongan: Dimo sigpaten dagiti sanga ti balang kadagiti kayo, malaksid dagiti kapaitan; ket isilpom ida a maibatay iti imbagak."
                },
                {
                    "number": 58,
                    "text": "Ket taraknenta manen dagiti kayo iti bangkag, ken pukisanta dagiti sangada; ken sigpatenta kadagiti kayo dagiti naluomen a sanga, a nasken a maungaw, ket ipuruakta ida iti apuy."
                },
                {
                    "number": 59,
                    "text": "Ket aramidek daytoy tapno, bareng, pumigsa dagiti ramutda gapu iti kinasayaatda; ken gapu iti panagbaliw dagiti sanga, a rimbawan dagiti nasayaat dagiti dakes."
                },
                {
                    "number": 60,
                    "text": "Ket gapu ta nataginayonko dagiti sigud a sanga ken dagiti ramutda, ken naisilpok dagiti sigud a sanga kadagiti naggapuanda a kayo, ken nataginayonko dagiti ramut ti naggapuanda a kayo, tapno, bareng, no agbunga manen iti nasayaat dagiti kayo iti bangkagko; tapno maragsakanak manen iti bunga iti bangkagko, ken, bareng, tapno aglapusanan ti ragsakko ket mataginayonko dagiti ramut ken dagiti sanga ti umuna a bunga—"
                },
                {
                    "number": 61,
                    "text": "Gapuna, mapanka, ket umawagka kadagiti katulongan, tapno makapagtrabahotayo a sireregta iti bangkag, tapno maisaganatayo ti dana, tapno makapabungaak manen iti kas iti sigud, ti nasayaat a bunga a kapatgan iti amin a bunga."
                },
                {
                    "number": 62,
                    "text": "Gapuna, mapantayo ket agtrabahotayo iti amin a kabaelantayo itoy maudi a gundaway, ta adtoy asidegen ti panungpalan, ket daytoyen ti maudi a panangpukisko iti bangkagko."
                },
                {
                    "number": 63,
                    "text": "Isilpoyo dagiti sanga; mangrugikayo iti maudi tapno isuda ti umuna, ket iti kasta maudi ti immuna, ket rukitenyo dagiti kayo, natangkenan man wenno naganus, ti umuna ken ti maudi; ken ti naudi ken ti umuna, tapno matarakenda manen amin iti maudi a gundaway."
                },
                {
                    "number": 64,
                    "text": "Gapuna, rukitenyo ida, ken pukisanyo ida, ken ganagananyo manen ida, iti maudi a gundaway, ta asidegen ti panungpalan. Ket no dumakkelto dagitoy maudi nga isilpo, ket agbungada iti kas iti sigud, isaganayonto ti pakaipananda, tapno rumangpayada."
                },
                {
                    "number": 65,
                    "text": "Ket bayat ti panagrangpayada dalusanyo dagiti sangada nga agbunga iti napait, a maibatay iti tibker ken rukodda; ket diyo paggigiddanen a salingsingan dagiti dakes, amangan no napigsa unay dagiti ramut a para iti maisilpo, ket maungaw dagiti maisilpo, ket mapukawko dagiti kayo iti bangkagko."
                },
                {
                    "number": 66,
                    "text": "Ta maldaanganak a makapukaw kadagiti kayo iti bangkagko; gapuna salingsinganyo ngarud dagiti dakes tapno rumangpaya dagiti nasayaat, tapno agpada ti pigsa ti ramut ken ti uggot, agingga a rimbawan ti nasayaat ti dakes, ket mapukan ti dakes ken maipuruak iti apuy, tapno dida salinongan ti bangkagko; ket ngarud sagadek dagiti dakes iti bangkagko."
                },
                {
                    "number": 67,
                    "text": "Ket isilpok manen dagiti sigud a sanga kadagiti sigud a kayo;"
                },
                {
                    "number": 68,
                    "text": "Ket isilpok dagiti sanga ti sigud a kayo kadagiti sigud a sanga ti kayo; ket iti kasta mapagkaykaysak manen ida, tapno agbunga iti kas iti sigud, ket agkaykaysada."
                },
                {
                    "number": 69,
                    "text": "Ket maipuruak dagiti dakes, wen, uray pay iti amin a daga iti bangkagko; ta adtoy, ita laengen a pukisak ti bangkagko."
                },
                {
                    "number": 70,
                    "text": "Ket napasamak nga imbaon ti Apo ti bangkag ti katulonganna; ket napan ti katulongan ken inaramidna ti kas iti imbilin kenkuana ti Apo, ket nangitugot iti sabsabali pay a katulongan; ket bassitda."
                },
                {
                    "number": 71,
                    "text": "Ket kinuna kadakuada ti Apo ti bangkag: Mapankayo, ket agtrabahokayo iti bangkag, iti amin a kabaelanyo. Ta adtoy, daytoyen ti maudi a gundaway a panangtarakenyo iti bangkagko; ta magawgaw-aten ti panungpalan, ket nakaparpardas ti idadateng ti panawen; ket no makipagtrabahokayo kaniak iti amin a kabaelanyo mairanudkayto iti bunga nga idulinko para iti panawen a dandanin dumteng."
                },
                {
                    "number": 72,
                    "text": "Ket napasamak a napan dagiti katulongan ket nagtrabahoda iti amin a kabaelanda; ket nakipagtrabaho met kadakuada ti Apo ti bangkag; ket tinungpalda amin dagiti bilin ti Apo ti bangkag."
                },
                {
                    "number": 73,
                    "text": "Ket napaadda manen ti kas iti sigud a bunga iti bangkag; ket nangrugi a rumangpaya dagiti sigud a sanga ken nagsulbod a di nangin-ines; ket nangrugi a masigpat dagiti sanga ti balang ket naipuruakda; ket pinagbalinda nga agpadpada ti ramut ken ti uggot, a maibatay iti pigsada."
                },
                {
                    "number": 74,
                    "text": "Ket kasta ti panagtrabahoda, a sireregta, a maibatay kadagiti bilin ti Apo ti bangkag, agingga a naikkat iti bangkag dagiti dakes, ket tinaginayon ti Apo iti kaungganna nga agbalinto manen dagiti kayo a kas iti sigud a bunga; ket nagbalinda a kasla maymaysa a bagi; ket agpapada dagiti bunga; ket tinaginayon ti Apo ti bangkag iti kaungganna ti sigud a bunga, nga isu ti kapatgan kenkuana manipud pay idi punganay."
                },
                {
                    "number": 75,
                    "text": "Ket napasamak nga idi makita ti Apo ti bangkag a nasayaat ti bungana, ken saanen a dadael ti bangkagna, inawaganna dagiti katulonganna, ket kinunana kadakuada: Adtoy, iti maudi a gundaway a panangtarakentayo iti bangkagko; ket naimatanganyo nga inaramidko a maibatay iti pagayatak; ket tinaginayonko ti sigud a bunga, a nasayaat, a kas idi punganay. Ket maparaburankayo; agsipud ta naregtakayo a nakipagtrabaho kaniak iti bangkagko, ken tinungpalyo dagiti bilinko, ket naited manen kaniak ti sigud a bunga, a saanen a nagrupsa ti bangkagko, ket naipuruaken dagiti dakes, adtoy makipagrag-okayto kaniak gapu iti bunga ti bangkagko."
                },
                {
                    "number": 76,
                    "text": "Ta adtoy, nabayag a panawen nga indulinko ti bunga ti bangkagko para iti idadateng ti panawen, a sipapardas a dumteng; ket iti maudi a gundaway a panangtarakenko iti bangkagko, ken pinukisak, ken ginanaganak; adtoy idulinko ti bunga nga agpaay kaniak, iti atiddog a panawen, a maibatay iti nasaokon."
                },
                {
                    "number": 77,
                    "text": "Ket no dumtengto ti panawen nga addanto manen dakes a bunga iti bangkagko, ummongekto dagiti nasayaat ken dagiti dakes; ket taginayonekto dagiti nasayaat, ket ipuruakkonto dagiti dakes iti naituding a lugarna. Ket dumteng ti panawen ken ti panungpalan; ket puorakto ti bangkagko."
                }
            ]
        },
        "/study/scriptures/bofm/jacob/6": {
            "uri": "/study/scriptures/bofm/jacob/6",
            "title": "Jacob 6",
            "data_type": "chapter",
            "chapter_name": "Kapitulo 6",
            "chapter_summary": [
                "Mapasublinto ti Apo ti Israel kadagiti maudi nga aldaw—Sa mapuoranto ti lubong—Nasken a sumurot dagiti tao ken ni Cristo tapno mailiklikda iti dan-aw ti apuy ken asupre. Agarup 544–421 S.C."
            ],
            "verses": [
                {
                    "number": 1,
                    "text": "Ket ita, adtoy, kakabsatko, kas nasaok kadakayon a mangipadtoak, adtoy, daytoy ti padtok—a dagiti banag nga ibaga daytoy propeta a Zenos, maipanggep iti balay ti Israel, nga inyarigna a kas iti mula a kayo-ti-olibo, mapasamakto."
                },
                {
                    "number": 2,
                    "text": "Ket iti aldaw a panangitag-ayna manen iti imana iti maikadua a gundaway tapno mapasublina dagiti taona, isunto ti aldaw, wen, isunton ti maudi a gundaway, a sumurotto dagiti katulongan ti Apo iti bilegna, a mangtaraken ken mangpukis iti bangkagna; ket kalpasanna umayton ti panungpalan."
                },
                {
                    "number": 3,
                    "text": "Ket anian a naggasat dagiti nagtrabaho a sireregta iti bangkagna; ken anian a pannakailunod dagiti maipuruakto iti lugar a naituding kadakuada! Ket mapuoranto ti lubong."
                },
                {
                    "number": 4,
                    "text": "Ket anian a kinamanangngaasi ti Dios kadatayo, ta malagipna ti balay ti Israel, dagiti man ramut wenno dagiti sanga; ket intanggayana dagiti imana iti agmalem; ket isuda dagiti nasukir ken mannuppiat a tattao; ngem kas iti kaadunto ti di mangpatangken iti pusona ti maisalakan iti pagarian ti Dios."
                },
                {
                    "number": 5,
                    "text": "Gapuna, patpatgek a kakabsatko, dawatek kadakayo a sipaparbeng a nasken nga agbabawikayo, ket umasidegkayo a sipupuso, ket makikaysakayo iti Dios a kas iti pannakikaysana kadakayo. Ket bayat ti pannakaitanggaya ti naasi a takiagna kadakayo iti lawag ti aldaw, diyo koma patangkenen dagiti pusoyo."
                },
                {
                    "number": 6,
                    "text": "Wen, ita nga aldaw, no mangngegyo ti timekna, diyo patangkenen dagiti pusoyo; ta apay a mataykayo?"
                },
                {
                    "number": 7,
                    "text": "Ta adtoy, kalpasan ti pannakatarakenyo iti napintas a balikas ti Dios iti agmalem, mangtedkayo kadi iti dakes a bunga, tapno mapukankayonto ken maipuruak iti apuy?"
                },
                {
                    "number": 8,
                    "text": "Adtoy, supringenyo kadi dagitoy a balikas? Supringenyo kadi dagiti balikas dagiti propeta; ken supringenyo kadi amin a balikas a nasao maipanggep ken ni Cristo, kalpasan ti adun a nasao maipanggep kenkuana; ket diyo awaten dagiti napintas a balikas ni Cristo, ken ti bileg ti Dios, ken ti sagut ti Espiritu Santo, ket pagsardengenyo ti Nasantuan nga Espiritu, ket laisenyo ti naindaklan a plano ti pannakasubbot, a naisaganan a para kadakayo?"
                },
                {
                    "number": 9,
                    "text": "Diyo kadi ammo a no aramidenyo dagitoy a banag, a ti bileg ti pannubbot ken panagungar, nga adda ken ni Cristo, iturongnakayto nga agtakder a nakababain ken sidsidiren ti nakaam-amak a basol iti pangukoman ti Dios?"
                },
                {
                    "number": 10,
                    "text": "Ken maibatay iti bileg ti linteg, ta saan a matallikudan ti linteg, mapankayto iti dayta a dan-aw ti apuy ken asupre, a saan a masebseban ti gil-ayabna, ket agnanayonto nga awan patinggana nga agpangato ti asukna, nga awan patinggana a panagtutuok ti dan-aw ti apuy ken asupre."
                },
                {
                    "number": 11,
                    "text": "O ngarud, patpatgek a kakabsatko, agbabawikayo, ket sumrekkayo iti nailet a ruangan, ket ituloyyo ti magna iti dana nga akikid, agingga a magun-odyo ti agnanayon a biag."
                },
                {
                    "number": 12,
                    "text": "O agalibtakkayo; ania pay ti masaok?"
                },
                {
                    "number": 13,
                    "text": "Kamaudiananna, agpakadaakon, agingga nga agkikitatayto manen iti makaay-ayo a pangukoman ti Dios, pangukoman a pakasaktanto dagiti nadangkes iti nakaam-amak a buteng ken aligagaw. Amen."
                }
            ]
        },
        "/study/scriptures/bofm/jacob/7": {
            "uri": "/study/scriptures/bofm/jacob/7",
            "title": "Jacob 7",
            "data_type": "chapter",
            "chapter_name": "Kapitulo 7",
            "chapter_summary": [
                "Ilibak ni Sherem ni Cristo, makisinnuppiat ken ni Jacob, agsapul iti tanda, ken masaplit iti Dios—Masao amin dagiti propeta ni Cristo ken ti pannubbotna—Binusbos dagiti Nephite dagiti aldawda a kas agallaalla, nayanakda iti panagrigrigat, ken kagurgura dagiti Lamanite. Agarup 544–421 S.C."
            ],
            "verses": [
                {
                    "number": 1,
                    "text": "Ket ita napasamak kalpasan ti panaglabas ti sumagmamano a tawen, adda timpuar a lalaki kadagiti tao ni Nephi, nga agnagan iti Sherem."
                },
                {
                    "number": 2,
                    "text": "Ket napasamak a rinugianna ti mangasaba kadagiti tao, ken mangipakdaar kadakuada nga awan ti Cristo. Ken adu a banag ti inkasabana a makapatiray-ok kadagiti tao; ket inaramidna daytoy tapno marimbawanna ti doktrina ni Cristo."
                },
                {
                    "number": 3,
                    "text": "Ket nagtrabaho a sireregta tapno mayadayona ti puspuso dagiti tao, gapu ta nayadayona ti adu a puso; ket isu a makaammo a siak, ni Jacob, addaan iti pammati a dumtengto ni Cristo, tinarigagayanna ti adu a gundaway nga umay kaniak."
                },
                {
                    "number": 4,
                    "text": "Ket masirib, ket addaan iti naan-anay a pannakaammo iti pagsasao dagiti tao; gapuna, adu ti ammona a pangpatiray-ok, ken dakkel ti kabaelanna nga agsarita, kas maibatay iti bileg ti sairo."
                },
                {
                    "number": 5,
                    "text": "Ket addaan iti namnama a maisinanak iti pammatik, iti laksid ti adu a paltiing ken adu a banag a nakitak maipanggep kadagitoy a banag; ta pudno a nakakitaak kadagiti anghel, ket inwanwandak. Ken kasta met, nangngegko ti timek ti Apo a nagsao kaniak iti tunggal balikas, manen ken manen; gapuna, saanak a maisin."
                },
                {
                    "number": 6,
                    "text": "Ket napasamak nga immasideg kaniak, ket itoy a kinasirib nagsao kaniak, a kinunana: Kabsat a Jacob, nabayagen a tinartarigagayak a makasaoka; ta nangngegko ken kasta met nga ammok nga adayon ti nadanonmo, a mangikasaba iti aw-awagam iti ebanghelio, wenno ti doktrina ni Cristo."
                },
                {
                    "number": 7,
                    "text": "Ket adun a tao ti nayadayom tapno balusingsingenda ti pudno a pagayatan ti Dios, ken tungpalenda ti paglintegan ni Moises nga isu ti pudno a dalan; ket baliktadenda ti paglintegan ni Moises iti panagtamed iti tao a kunam nga umay ginasut a tawen manipud ita. Ket ita adtoy, siak, ni Sherem, ipakaammok kenka a sinasalawasaw daytoy; ta awan ti tao a makaammo iti kakasta a banag; ta saanna a maibaga dagiti banag nga umay. Ket kastoy a wagas ti panangsuppiat kaniak ni Sherem."
                },
                {
                    "number": 8,
                    "text": "Ngem adtoy, imbukbok ti Apo a Dios ti Espirituna iti kaunggak, ket iti kasta indaydayawko ti amin a balikasna."
                },
                {
                    "number": 9,
                    "text": "Ket kinunak kenkuana: Paglibakam kadi ti Cristo nga umayto? Ket kinunana: No addanto Cristo, diakto ilibak; ngem ammok nga awan ti Cristo, wenno adda idin, wenno addanto."
                },
                {
                    "number": 10,
                    "text": "Ket kinunak kenkuana: Mamatika kadi iti nasantuan a kasuratan? Ket kinunana, Wen."
                },
                {
                    "number": 11,
                    "text": "Ket kinunak kenkuana: Dimo ngarud maawatan ida; ta pudno nga ipaneknekda ni Cristo. Adtoy, kunak kenka nga awan kadagiti propeta ti nangisurat, wenno nangipadto, malaksid no naibaga kadakuada maipanggep itoy a Cristo."
                },
                {
                    "number": 12,
                    "text": "Ket saan laeng a daytoy—naipakitan kaniak, ta nangngegan ken nakitakon; kasta met a naipakita kaniak babaen ti pannakabalin ti Espiritu Santo; gapuna, ammok a no awan ti maaramid a pannubbot mapukaw amin a sangkataw-an."
                },
                {
                    "number": 13,
                    "text": "Ket napasamak a kinunana kaniak: Mangipakitaka kaniak iti tanda ti pannakabalin ti Espiritu Santo, iti ammom unay."
                },
                {
                    "number": 14,
                    "text": "Ket kinunak kenkuana: Asinoak a mangibaga iti Dios a mangipakita kenka iti tanda ti banag nga ammom a pudno? Iti laksid dayta paglibakam met, gapu ta adda kenka ti sairo. Nupay kasta, saan a ti pagayatak ti matungpal; ngem no saplitennaka ti Dios, dayta koma ti tanda kenka nga addaan iti bileg, nga agpadpada iti langit ken iti daga; kasta met, a dumtengto ni Cristo. Ket ti pagayatam, O Apo, ti maaramid, saan a ti pagayatak."
                },
                {
                    "number": 15,
                    "text": "Ket napasamak nga idi siak, ni Jacob, naisaokon dagitoy a balikas, naited kenkuana ti bileg ti Apo, iti kasta a nadalupo iti daga. Ket napasamak a nataraken iti las-ud ti adu nga aldaw."
                },
                {
                    "number": 16,
                    "text": "Ket napasamak a kinunana kadagiti tao: Agtitiponkayo amin inton bigat, ta matayakton; gapuna, kayatko a kasarita amin dagiti tao sakbay a matayak."
                },
                {
                    "number": 17,
                    "text": "Ket napasamak a nagtitipon ti ummong iti kabigatanna; ket nagsao kadakuada a silalawag ket imbabawina dagiti banag nga insurona kadakuada, ken impudnona ni Cristo, ken ti bileg ti Espiritu Santo, ken dagiti agserserbi nga anghel."
                },
                {
                    "number": 18,
                    "text": "Ket silalawag a nagsao kadakuada, a naallilaw iti bileg ti sairo. Ket sinasaona ti impierno, ken ti agnanayon, ken ti awan patinggana a pannakadusa."
                },
                {
                    "number": 19,
                    "text": "Ket kinunana: Mabutengak amangan ta nakaaramidak iti saan a mapakawan a basol, ta nagulbodak iti Dios; ta diak inawat ni Cristo, ket imbagak a mamatiak iti nasantuan a kasuratan; a pudno nga isuda ti mamaneknek kenkuana. Ket gapu ta nagulbodak iti Dios mabutengak unay amangan ta nakaam-amak ti kasok; ngem agpudnoak iti Dios."
                },
                {
                    "number": 20,
                    "text": "Ket napasamak nga idi maibagana dagitoy a balikas saanen a makasao, ket insukona ti biagna."
                },
                {
                    "number": 21,
                    "text": "Ket idi mapaneknekan ti ummong ti panangisaona kadagitoy a banag sakbay ti panangisukona iti biagna, nasdaawda unay; ket iti kasta bimmaba kadakuada ti bileg ti Dios, ket dida nabaelan ket nadalupoda iti daga."
                },
                {
                    "number": 22,
                    "text": "Ita, makaay-ayo kaniak daytoy a banag, siak a Jacob, ta indawatko iti Amak nga adda iti langit; ta dinengngegna ti ararawko ken sinungbatanna ti kararagko."
                },
                {
                    "number": 23,
                    "text": "Ket napasamak a naisubli manen ti kappia ken ti ayat ti Dios kadagiti tao; ket inadalda ti nasantuan a kasuratan, ket saandan a dinengngeg ti balikas daytoy nadangkes a tao."
                },
                {
                    "number": 24,
                    "text": "Ket napasamak nga adu a wagas ti naaramid tapno maala ken maisubli dagiti Lamanite iti pannakaammo iti kinapudno; ngem awan ti nagmamaayan ti amin, ta naragsakanda iti gubgubat ken panagayus ti dara, ket awan ti inggana ti gurada kadakami, a kakabsatda. Ket tinarigagayanda ti bileg dagiti imada iti agtultuloy a panangdadaelda kadakami."
                },
                {
                    "number": 25,
                    "text": "Gapuna, kinaranget ida dagiti tao ni Nephi babaen ti imada, ken iti amin a kabaelanda, nga agtalekda iti Dios ken pamuon ti pannakaisalakanda; gapuna, nabaelanda ket ngarud, a pinarmek dagiti kabusorda."
                },
                {
                    "number": 26,
                    "text": "Ket napasamak a siak, ni Jacob, nangin-inut a limmakay; ket ti pakasaritaan dagitoy a tao naitalimeng iti sabali a pinanid ni Nephi, gapuna, gibusakon daytoy a pakasaritaan, ipakdaarko a naisuratko babaen ti amin a pannakaammok, iti panagkunak a limmabasen ti panawen kadatayo, kasta met a limmabasen ti biagtayo a kas man la tagtagainep kadatayo, datayo a naliday ken naulimek a tao, managallaalla, napapanaw iti Jerusalem, nayanak iti panagrigrigat iti langalang, ken kinagurgura dagiti kakabsattayo, a namarnuay iti gubgubat ken panagsusupanget; gapuna, naldaangtayo kadagiti aldawtayo."
                },
                {
                    "number": 27,
                    "text": "Ket siak, ni Jacob, nakitak nga asidegen ti ipapanko iti tanemko; gapuna, kinunak iti anakko a ni Enos: Alaem dagitoy a pinanid. Ket imbagak kenkuana dagiti banag nga imbilin kaniak ni kabsatko a Nephi, ket inkarina a tungpalenna dagiti bilin. Ket inggibusko ti panagsuratko kadagitoy a pinanid, iti babassit a panagsurat; ket agpakadaakon iti agbasbasa, a mangnamnama nga adunto kadagiti kakabsatko ti makabasa kadagiti balikasko. Kakabsat, kastan."
                }
            ]
        },
        "/study/scriptures/bofm/enos/1": {
            "uri": "/study/scriptures/bofm/enos/1",
            "title": "Enos 1",
            "data_type": "chapter",
            "chapter_name": "Kapitulo 1",
            "chapter_summary": [
                "Agkararag ni Enos iti naimpusuan ket magun-odna ti pannakapakawan dagiti basolna—Sumnek iti panunotna ti timek ti Apo, a mangikarkari iti pannakaisalakan dagiti Lamanite iti masanguanan nga aldaw—Ikagumaan dagiti Nephite nga ibangon manen dagiti Lamanite—Agrag-o ni Enos iti Mannubbotna. Agarup 420 S.C."
            ],
            "book_title": "Ti Libro ni Enos",
            "verses": [
                {
                    "number": 1,
                    "text": "Adtoy, napasamak a siak, ni Enos, siaammoak a nalinteg a tao ti amak—gapu ta insuronak iti pagsasaona, kasta met ti pannaripato ken pammagbaga ti Apo—ket maidaydayaw koma ti nagan ti Diosko gapu iti daytoy—"
                },
                {
                    "number": 2,
                    "text": "Ket ibagak kadakayo ti pannakisinnupangetko iti Dios, sakbay a naawatko ti pammakawan dagiti basolko."
                },
                {
                    "number": 3,
                    "text": "Adtoy, napanak naganup iti kabakiran; ket naimula iti pusok dagiti balikas a masansan a mangngegko iti amak maipapan iti agnanayon a biag, ken ti ragsak dagiti santo, a simlep iti pusok."
                },
                {
                    "number": 4,
                    "text": "Ket nabisinan ti kararuak; ket nagparintumengak iti sango ti Namarsua kaniak, ket immawagak kenkuana iti napasnek a panagkararag ken panangipakumbaba iti bukodko a kararua; ket immawagak kenkuana iti unos dayta nga aldaw; wen, ket idi dimteng ti rabii ipukpukkawko pay laeng ti timekko tapno dumanon iti langit."
                },
                {
                    "number": 5,
                    "text": "Ket adda timek nga immay kaniak, a kinunana: Enos, napakawanen dagiti basolmo, ket mabendisionanka."
                },
                {
                    "number": 6,
                    "text": "Ket siak, ni Enos, ammok a saan nga agulbod ti Dios; gapuna, napukaw ti manidsidir a basolko."
                },
                {
                    "number": 7,
                    "text": "Ket kinunak: Kasano ti pannakaaramidna, Apo?"
                },
                {
                    "number": 8,
                    "text": "Ket kinunana kaniak; Gapu iti pammatim ken ni Cristo, a dimo pay nangngegan ken nakita. Ket adu a tawen ti naglabas sakbay nga imparangarangna ti bagina iti lasag; gapuna, mapanka, ta inaramidna a naan-anay ti pammatim."
                },
                {
                    "number": 9,
                    "text": "Ita, napasamak nga idi nangngegko dagitoy a balikas nangrugi a nariknak ti tarigagay nga agpaay iti pagsayaatan dagiti kabsatko, dagiti Nephite; gapuna, impaayko ti sibubukel a kararuak iti Dios gapu kadakuada."
                },
                {
                    "number": 10,
                    "text": "Ket idi nakipinnettengak iti espiritu, adtoy, immay manen iti panunotko ti timek ti Apo, a kinunana: Sarungkarakto dagiti kabsatmo a maibatay iti kinaregtada a mangtungpal kadagiti bilinko. Intedko kadakuada daytoy a daga, ket nasantuan daytoy a daga; ket saanko nga ilunod malaksid laeng no gapu iti kinadakes; gapuna, sarungkarakto dagiti kabsatmo kas iti imbagak; ket ti panaglabsingda ti puon ti ladingit a sumeksek iti uloda."
                },
                {
                    "number": 11,
                    "text": "Ket kalpasanna, siak, ni Enos, nangngegak dagitoy a balikas, timmibker ti pammatik iti Apo; ket nagkararagak kenkuana iti napnuan pakaasi nga agpaay kadagiti kabsatko, dagiti Lamanite."
                },
                {
                    "number": 12,
                    "text": "Ket napasamak a kalpasan ti panagkararag ken panagbannogko iti amin a kinaregta, kinuna kaniak ti Apo: Itedkonto kenka dagiti tarigagaymo gapu iti pammatim."
                },
                {
                    "number": 13,
                    "text": "Ket ita adtoy, daytoy ti banag a tinarigagayak kenkuana—a no mabalin koma, a dagiti taok, dagiti Nephite, masulisogda nga aglabsing, ken madadaelda iti uray ania a wagas, ket saan koma a madadael dagiti Lamanite, a taginayonen ti Apo a Dios ti kasuratan dagiti taok, dagiti Nephite; a maibatay iti pannakabalin ti nasantuan a takiagna, ta maidatagto koma iti masakbayan nga aldaw kadagiti Lamanite, ta, mabalin, nga isudanto ti maisalakan—"
                },
                {
                    "number": 14,
                    "text": "Gapu ta iti agdama awan ti nagmaayan ti panagrigrigatmi iti pannakaisubli kadakuada ti pudno a pammati. Ket insapatada gapu iti gurada, a no mabalin, dadaelendakami ken dagiti kasuratanmi, ken kasta met amin a kannawidan dagiti ammami."
                },
                {
                    "number": 15,
                    "text": "Gapuna, iti pannakaammok a nataginayon ti Apo a Dios dagiti kasuratanmi, sinansanko ti immawag kenkuana, ta kinunana kaniak: Awatemto ti ania man a banag a dawatem, a patiem a maawatmo iti nagan ni Cristo."
                },
                {
                    "number": 16,
                    "text": "Ket addaanak iti pammati, ket impakaasik iti Dios a taginayonenna koma dagiti kasuratan; ket intulagna kaniak nga isunto ti mangidanon kadagitoy kadagiti Lamanite iti ammona a rumbeng a panawen."
                },
                {
                    "number": 17,
                    "text": "Ket siak, ni Enos, ammok a mapasamakto babaen ti katulagan nga inaramidna; gapuna a naginana ti kararuak."
                },
                {
                    "number": 18,
                    "text": "Ket kinuna kaniak ti Apo: Kinalikaguman met kaniak dagiti ammayo daytoy a banag; ket mapasamakto kadakuada babaen ti pammatida; gapu ta mayarig iti pammatim ti pammatida."
                },
                {
                    "number": 19,
                    "text": "Ket napasamak a siak, ni Enos, napanak kadagiti tao ni Nephi, nga agipadpadto kadagiti banag nga umay, ken mangipaneknek kadagiti banag a nangngeg ken naimatangak."
                },
                {
                    "number": 20,
                    "text": "Ket paneknekak a nagregta dagiti tao ni Nephi nga isubli ti pudno a pammati dagiti Lamanite iti Dios. Ngem awan ti nagmaayan dagiti bannogmi; saan a mapekka ti gurada, ket naiturongda iti sigud a kinadakesda ket nagbalinda a naatap, ken narungsot, ken tattao a mawaw iti dara, napnuan iti panagdaydayaw kadagiti didiosen ken kinarugit; agbibiag kadagiti atap nga ayup; agnanaed kadagiti tolda, ken agallaalla iti langalang a nakabarikes iti lalat ken nakiskisan dagiti uloda; ket nalaingda iti bai, ken iti pana, ken iti wasay. Ket adu kadakuada ti saan a nangan malaksid iti saan a naluto a karne; ket kanayonda nga ikalikagum ti mangdadael kadakami."
                },
                {
                    "number": 21,
                    "text": "Ket napasamak a nagsukay dagiti tao ni Nephi iti daga, ket nagpatanorda iti amin a kita ti bukel, ken bunga, ken pangen ti ayup, ken pangen ti amin a kita ti baka, kalding, ken naatap a kalding, ken adu pay a kabalio."
                },
                {
                    "number": 22,
                    "text": "Ket adu a propeta ti adda kadakami. Ket nasukir nga umili dagiti tao, narigatda a makaaw-awat."
                },
                {
                    "number": 23,
                    "text": "Ket awan ti adda sadiay malaksid ti kinadursok, panangikasaba ken panangipadto iti gubgubat, panagririri, ken pannakadadael, ken kanayon a panangipalagip kadakuada iti patay, ken ti pagpatinggaan ti agnanayon, ken ti panangukom ken pannakabalin ti Dios, ken amin dagitoy a banag—kanayon a mangriing kadakuada tapno agbutengda iti Apo. Kunak nga awan ti nagkurangan dagitoy a banag, ta nakalawlawag ti pannakaisaritana, ket matengngelda nga agturong iti napardas a pannakadadael. Ket isuratko ti maipapan kadakuada iti kastoy a wagas."
                },
                {
                    "number": 24,
                    "text": "Ket naimatangak ti gubgubat dagiti Nephite ken Lamanite iti panaglabas dagiti aldawko."
                },
                {
                    "number": 25,
                    "text": "Ket napasamak a lumaklakayakon, ket napalabas ti sangagasut-ken-pitopulo-ket-siam a tawen manipud iti panawen nga ipapanaw ti amami a ni Lehi iti Jerusalem."
                },
                {
                    "number": 26,
                    "text": "Ket nakitak a nasken a mapanakton iti tanem iti saan a mabayag, a naibaonak babaen ti pannakabalin ti Dios a masapul a mangasaba ken mangipadto kadagitoy a tao, ken mangipalawag iti balikas babaen ti kinapudno nga adda ken ni Cristo. Ket inaramatko ti amin nga aldawko a nangipalawag, ket nagrag-oak iti daytoy, a nalablabes pay ngem ti lubong."
                },
                {
                    "number": 27,
                    "text": "Ket mapanakton iti lugar a paginanaak, a yan ti Mannubbotko; gapu ta ammok nga aginanaakto kenkuana. Ket agrag-oakto iti aldaw nga itdenna iti kinataok ti saan a pannakatay, ken agtakderakto iti sango; ket makitakto a siraragsak ti rupana, ket kunananto kaniak: Umayka kaniak, sika a nagasat, adda lugar a naisagana nga agpaay kenka iti mansion ti Amak. Amen."
                }
            ]
        },
        "/study/scriptures/bofm/jarom/1": {
            "uri": "/study/scriptures/bofm/jarom/1",
            "title": "Jarom 1",
            "data_type": "chapter",
            "chapter_name": "Kapitulo 1",
            "chapter_summary": [
                "Tungpalen dagiti Nephite ti paglintegan ni Moises, isaganaanda ti yaay ni Cristo, ket rumang-ayda iti daga—Adu a propeta ti agtrabaho tapno makapagtalinaed dagiti tao iti dalan ti kinapudno. Agarup 399–361 S.C."
            ],
            "book_title": "Ti Libro ni Jarom",
            "verses": [
                {
                    "number": 1,
                    "text": "Ita adtoy, siak, ni Jarom, isuratko ti sumagmamano a balikas maipanggep iti bilin ti amak, a ni Enos, a nasken a maidulin ti kapupuontayo."
                },
                {
                    "number": 2,
                    "text": "Ket gapu ta babassit dagitoy a pinanid, ken gapu ta naisurat dagitoy a banag a para iti pagimbagan dagiti kakabsattayo a Lamanite gapuna, nasken laeng a bassit ti isuratko; ngem diak isurat dagiti banag a maipanggep iti panagipadtok, wenno ti panagipaltiingko. Ta ania koma pay ti isuratko a naisurat metten ti amak? Ta dida kadi impalgak ti plano ti pannakaisalakan? Kunak kadakayo, Wen; ket umdasen kaniak daytoy."
                },
                {
                    "number": 3,
                    "text": "Adtoy, mayalubog nga adu ti nasken a maaramid kadagitoy a tao, gapu iti kinatangken ti panagpuspusoda, ken ti kinatulengda, ken ti kinabulsek ti pampanunotda, ken ti kinasikkil ti panagtengtengngedda; nupay kasta, naasi unay ti Dios kadakuada, ket dina pay ida sinagad iti rabaw ti daga."
                },
                {
                    "number": 4,
                    "text": "Ket adu kadatayo ti addaan iti adu a paltiing, ta saanda amin a nasukir. Ket kas iti kaadu ti saan a nasukir ken addaan iti pammati, adda pannakikaykaysada iti Nasantuan nga Espiritu, a naipakita kadagiti annak ti tattao, a maibatay iti pammatida."
                },
                {
                    "number": 5,
                    "text": "Ket ita, adtoy, dua gasut a tawen ti limmabas, ket pimmigsa dagiti tao ni Nephi iti daga. Pinilida ti agtungpal iti paglintegan ni Moises ken inaramidda a nasantuan ti aldaw ti Apo. Ket saanda a nagbassawang; wenno nagtabbaaw. Ket aglaplapusanan ti kinaiget dagiti paglintegan iti daga."
                },
                {
                    "number": 6,
                    "text": "Ket nasayyasayyada iti kasta unay iti rabaw ti daga, kasta met dagiti Lamanite. Ket ad-aduda nga amang ngem dagiti Nephite; ket pagaayatda ti mamapatay ken uminum iti dara dagiti ayup."
                },
                {
                    "number": 7,
                    "text": "Ket napasamak a namin-adu a daras a rinautdakami, dagiti Nephite, a gubaten. Ngem maingel a lallaki dagiti ari ken pangulomi iti pammati iti Apo; ket insuroda dagiti tao iti wagas ti Apo; gapuna, nabaelanmi dagiti Lamanite ket napapanawmi ida iti dagdagami, ket nangrugi a pinapigsami dagiti siudadmi, wenno ania man a lugar iti tawidmi."
                },
                {
                    "number": 8,
                    "text": "Ket immadukami a di nangin-ines, ket nagwaraskami iti rabaw ti daga, ket bimmaknangkami iti kasta unay iti balitok, ken iti pirak, ken kadagiti napateg a banag, ken iti nalinis a panagaramid iti muebles a kayo, iti patakder, ken iti makmakina, kasta met iti landok ken kobre, ken bronse ken landok, nga agaramid iti ania man a kita ti alikamen iti ania man a kita a pagtrabaho iti daga, ken ig-igam iti gubat—wen, dagiti natirad a pana, ken kampilan, ken gayang, ken pika, ken ania man a panagsagsagana iti gubat."
                },
                {
                    "number": 9,
                    "text": "Ket iti kasta a panagsagana a mangsabat kadagiti Lamanite, awan ti namaayda kadakami. Ngem napaneknekan ti balikas ti Apo, nga insaona kadagiti ammami, a kinunana a: Gapu ta tungtungpalenyo dagiti bilinko rumang-aykayo iti daga."
                },
                {
                    "number": 10,
                    "text": "Ket napasamak a binallaagan dagiti propeta ti Apo dagiti tao ni Nephi, maipanggep iti balikas ti Dios, a no dida agtungpal kadagiti bilin, ngem matnagda ketdi iti panagbasol, madadaeldanto iti rabaw ti daga."
                },
                {
                    "number": 11,
                    "text": "Gapuna, dagiti propeta, ken dagiti saserdote, ken dagiti mannursuro, nagtrabahoda a sireregta, impaganetgetda iti adu a panagsagaba kadagiti tao ti kinaregta; insuroda ti paglintegan ni Moises, ken ti gapu ti pannakaitedna; ginutugotna ida nga agsagana para iti Mesias, ken mamatida kenkuana nga umay a kasla dimtengen. Ket kastoy a wagas ti panangisuroda kadakuada."
                },
                {
                    "number": 12,
                    "text": "Ket napasamak nga iti panangaramidda itoy nailiklikda ida iti pannakadadael iti rabaw ti daga; ta sinugatda ti puspusoda iti balikas, ket nagtultuloy ti panangsugsogda kadakuada nga agbabawi."
                },
                {
                    "number": 13,
                    "text": "Ket napasamak a limmabas ti dua gasut ken tallopulo-ket-walo a tawen—iti wagas ti gubgubat, ken panagsusupanget, ken sinnuppiat, iti uneg ti adu a panawen."
                },
                {
                    "number": 14,
                    "text": "Ket siak, ni Jarom, saanakon nga agsurat pay, ta babassit dagiti pinanid. Ngem adtoy, kakabsatko, mabalinyo a basaen dagiti sabali pay a pinanid ni Nephi; ta adtoy, naikitikit kadakuada dagiti pakasaritaan ti gubgubatmi, a maibatay iti sursurat dagiti ari, wenno dagiti natudingan a mangisurat."
                },
                {
                    "number": 15,
                    "text": "Ket yawatko dagitoy a pinanid ken ni anakko nga Omni, tapno maitalimengda a maibatay iti bilbilin dagiti ammak."
                }
            ]
        },
        "/study/scriptures/bofm/omni/1": {
            "uri": "/study/scriptures/bofm/omni/1",
            "title": "Omni 1",
            "data_type": "chapter",
            "chapter_name": "Kapitulo 1",
            "chapter_summary": [
                "Agsisinnublat da Omni, Amaron, Chemish, Abinadom, ken Amaleki a mangidulin kadagiti pakasaritaan—Matakuatan ni Mosiah dagiti tao ni Zarahemla, a naggapu iti Jerusalem kadagidi aldaw ni Sedekias—Nagbalin ni Mosiah nga arida—Natakuatan dagiti an-annabo ni Mulek ni Coriantumr, ti maudi kadagiti Jaredite—Sukatan ni Ari Benjamin ni Mosiah—Nasken nga idaton dagiti tao ti kararuada a kasla daton ken ni Cristo. Agarup 323–130 S.C."
            ],
            "book_title": "Ti Libro ni Omni",
            "verses": [
                {
                    "number": 1,
                    "text": "Adtoy, napasamak a siak, ni Omni, babaen ti pammilin ti amak, ni Jarom, a nasken nga agsuratak kadagitoy a pinanid, tapno mataginayon ti kapupuonmi—"
                },
                {
                    "number": 2,
                    "text": "Gapuna, kadagiti aldawko, kayatko a nasken a maammuanyo a namin-adu a nakirangetak iti babaen ti espada tapno mataginayonko dagiti taok, dagiti Nephite, tapno dida matnag kadagiti ima dagiti kabusorda, dagiti Lamanite. Ngem adtoy, maysaak met a nadangkes a tao, ket saanko a sinalimetmetan dagiti alagaden ken bilbilin ti Apo a nasken nga inaramidko."
                },
                {
                    "number": 3,
                    "text": "Ket napasamak a dua gasut ken pitopulo-ket-innem a tawen ti limmabas, ket naaddaankami iti adu a panawen ti kappia; ken naaddaankami iti adu a panawen ti nakaro a gubat ken panagayus ti dara. Wen, ket iti kamaudiananna, dua gasut ken walopulo-ket-dua a tawen ti limmabas, ket intalimengko dagitoy a pinanid a maibatay kadagiti bilin dagiti ammak; ket intalekko ida iti anakko a ni Amaron. Ket inggibusko."
                },
                {
                    "number": 4,
                    "text": "Ket ita siak, ni Amaron, isuratko dagiti banag a kayatko nga isurat, a bassit, iti libro ti amak."
                },
                {
                    "number": 5,
                    "text": "Adtoy, napasamak a tallo gasut ken duapulo a tawen ti limmabas, ket nadadael dagiti nadangdangkes a kameng dagiti Nephite."
                },
                {
                    "number": 6,
                    "text": "Ta saan nga ipalubos ti Apo, kalpasan ti panangipanawna kadakuada iti Jerusalem ket intalimeng ken inliklikna ida manipud iti pannakatnag kadagiti ima dagiti kabusorda, wen, dina ipalubos a saan a malawlawagan dagiti balikas, nga imbagana kadagiti ammatayo, a kinunana a: No diyo tungpalen dagiti bilinko dikayonto rumang-ay ditoy daga."
                },
                {
                    "number": 7,
                    "text": "Gapuna, sinarungkaran ida ti Apo iti dakkel a panangukom; nupay kasta, insalakanna dagiti nalinteg tapno saanda a maungaw, ngem insalakanna ida manipud iti ima dagiti kabusorda."
                },
                {
                    "number": 8,
                    "text": "Ket napasamak nga impanko dagiti pinanid ken ni kabsatko a Chemish."
                },
                {
                    "number": 9,
                    "text": "Ita siak, ni Chemish, isuratko ti sumagmamano nga isuratko, iti libro ti kabsatko; ta adtoy, nakitak ti naudi nga insuratna, nga insuratna iti bukodna nga ima; ket insuratna iti daydi aldaw a panangitedna kaniak. Ket kastoy a wagas ti panangitalimengmi kadagiti kasuratan, ta maibatay kadagiti bilin dagiti ammami. Ket igibuskon."
                },
                {
                    "number": 10,
                    "text": "Adtoy, siak, ni Abinadom, ti anak ni Chemish. Adtoy, napasamak a nakitak ti adu a gubgubat ken panagsusupanget dagiti tattaok, dagiti Nephite, ken dagiti Lamanite; ket siak, babaen ti espadak, adu ti inutangko ti biagna kadagiti Lamanite iti panangsalaknibko kadagiti kakabsatko."
                },
                {
                    "number": 11,
                    "text": "Ket adtoy, naikitikit ti kasuratan dagitoy a tao kadagiti pinanid nga adda kadagiti ari, kas maibatay kadagiti kaputotan; ket awan ti ammok a paltiing malaksid iti naisuraten, wenno pammadto; gapuna, umdasen ti naisurat. Ket igibuskon."
                },
                {
                    "number": 12,
                    "text": "Adtoy, siak ni Amaleki, ti lalaki nga anak ni Abinadom. Adtoy, ibagak kadakayo ti maipanggep ken ni Mosiah, a nagbalin nga ari iti daga ti Zarahemla; ta adtoy, gapu ta isu ti binallaagan ti Apo nga aglibas iti daga ti Nephi, ken kasta met a sumurot kenkuana a pumanaw iti daga dagiti dimngeg iti timek ti Apo, ket mapanda iti langalang—"
                },
                {
                    "number": 13,
                    "text": "Ket napasamak nga inaramidna iti mainugot iti imbilin kenkuana ti Apo. Ket pimmanawda iti daga iti papanda iti langalang, iti kas iti kaadu ti dimngeg iti timek ti Apo; ket naiturongda babaen ti adu a pannursuro ken pammadto. Ket nagtultuloy ti pannakaiwanwanda babaen iti balikas ti Dios; ket naiturongda babaen ti pannakabalin ti imana, iti langalang agingga a nakadanonda iti daga a maawagan iti daga ti Zarahemla."
                },
                {
                    "number": 14,
                    "text": "Ket natakuatanda dagiti tao, a maawagan iti tao ni Zarahemla. Ita, adda dakkel a panagragragsak kadagiti tao ni Zarahemla; kasta met a naglaplapusanan ti panagragsak ni Zarahemla, gapu ta imbaon ti Apo dagiti tao ni Mosiah a nangisangpet kadagiti pinanid a gambang a naglaon kadagiti kasuratan dagiti Hudio."
                },
                {
                    "number": 15,
                    "text": "Adtoy, napasamak a natakuatan ni Mosiah a naggapu dagiti tao ni Zarahemla iti Jerusalem iti panawen a nabalud ni Sedekias, ti ari ti Juda, iti Babilonia."
                },
                {
                    "number": 16,
                    "text": "Ket nagdaliasatda iti langalang, ket inturong ida ti ima ti Apo a bumallasiw iti nalawa a dandanum, nga agturong iti daga a nakatakuatan ni Mosiah kadakuada; ket nagindegdan idiay manipud idi."
                },
                {
                    "number": 17,
                    "text": "Ket iti panawen a pannakatakuat ni Mosiah kadakuada, immadudan a kasta unay. Nupay kasta, namin-adu a naggugubatda ken nakaro ti panagsusupangetda, ket masansan a mapasagda babaen ti espada; ket nadadael ti pagsasaoda; ket awan ti intugotda a kasuratan; ket dida pinati ti kaadda ti Namarsuada; ket ni Mosiah, wenno dagiti tao ni Mosiah, maawatanda ida."
                },
                {
                    "number": 18,
                    "text": "Ngem napasamak nga impamuspusan ni Mosiah a maisuro kadakuada ti pagsasaona. Ket napasamak a kalpasan ti pannakaisuro kadakuada ti pagsasao ni Mosiah, inted ni Zarahemla ti kapupuon dagiti ammana, kas maibatay iti pannakalagipna; ket naisuratda, ngem saan a kadagitoy a pinanid."
                },
                {
                    "number": 19,
                    "text": "Ket napasamak a nagkaykaysa dagiti tao ni Zarahemla, ken ni Mosiah; ket nadutokan ni Mosiah nga arida."
                },
                {
                    "number": 20,
                    "text": "Ket napasamak kadagidi aldaw ni Mosiah, adda dakkel a bato a nakitikitan a naited kenkuana; ket impatarusna dagiti naikitikit babaen ti sagut ken pannakabalin ti Dios."
                },
                {
                    "number": 21,
                    "text": "Ket impakaammoda ti maysa a Coriantumr, ken ti pannakapapatay dagiti taona. Ket natakuatan dagiti tao ni Zarahemla ni Coriantumr; ket nakipagnaed kadakuada iti uneg ti siam a bulan."
                },
                {
                    "number": 22,
                    "text": "Inagapadna met ti sumagmamano a balikas maipanggep kadagiti ammana. Ket naggapu iti torre dagiti immuna a nagannak kenkuana, iti panawen a tinikaw ti Apo ti pagsasao dagiti tao; ket naipataw kadakuada ti kinaiget ti Apo iti panangukomna, a nainkalintegan; ket naiwarawara ti tultulangda iti daga iti amianan."
                },
                {
                    "number": 23,
                    "text": "Adtoy, siak, ni Amaleki, nayanakak kadagidi aldaw ni Mosiah; ket nagbiagak a nangimatang iti ipapatayna; ket nagturay ni Benjamin, ti lalaki nga anakna, a sukatna."
                },
                {
                    "number": 24,
                    "text": "Ket adtoy, naimatangak, kadagidi aldaw ni ari Benjamin, ti nakaro a gubat ken adu a naibuyat a dara iti nagbaetan dagiti Nephite ken dagiti Lamanite. Ngem adtoy, dakdakkel a gundaway ti naited kadagiti Nephite a maibusor kadakuada; wen, ket iti kasta napasanud ida ni ari Benjamin manipud iti daga ti Zarahemla."
                },
                {
                    "number": 25,
                    "text": "Ket napasamak a nangrugin a lumakayak; ket, gapu ta awan ti bukelko, ken ammok a nalinteg a tao ni ari Benjamin iti Apo, gapuna, itedkonto kenkuana dagitoy a pinanid, a mangipaganetget kadagiti tao nga umasideg iti Dios, ti Nasantuan ti Israel, ken mamati iti pammadto, ken kadagiti paltiing, ken iti panagserserbi dagiti anghel, ken iti sagut ti panagsao, ken iti sagut a mangipatarus kadagiti pagsasao, ken iti amin a banag a nasayaat; ta awan ti nasayaat malaksid no nagtaud iti Apo: ken ta nagtaud ti dakes iti sairo."
                },
                {
                    "number": 26,
                    "text": "Ket ita, patpatgek a kakabsatko, igunamgunamko ti yaasidegyo ken ni Cristo, nga isu ti Nasantuan ti Israel, ket makiranudkayo iti panangisalakanna, ken ti pannakabalin ti pannubbotna. Wen, umasidegkayo kenkuana, ket iburayyo ti sibubukel a kararuayo a kas daton kenkuana, ken ituloyyo ti agayuno ken agkararag, ken agibturkayo agingga iti panungpalan; ket maisalakankayo agingga nga adda ti Apo."
                },
                {
                    "number": 27,
                    "text": "Ket ita agsaoak iti banag a maipanggep iti sumagmamano a bilang a napan iti langalang nga agsubli iti daga a Nephi; ta adda dakkel a bilang a napnuan iti tarigagay a makaala iti daga a tawidda."
                },
                {
                    "number": 28,
                    "text": "Gapuna, napanda iti langalang. Ket ti panguloda gapu ta napigsa ken maingel a tao, ken nasikkil ti panagtengtengngedna a tao, gapuna pinagsusupangetna ida; ket napapatayda amin, malaksid ti limapulo, iti langalang, ket nagsublida manen iti daga a Zarahemla."
                },
                {
                    "number": 29,
                    "text": "Ket napasamak a nangalada pay iti sabsabali iti nawadwad a bilang, ket nagdaliasatda manen iti langalang."
                },
                {
                    "number": 30,
                    "text": "Ket siak, ni Amaleki, adda kabsatko a lalaki, a simmurot kadakuada; ket awanen ti ammok kadakuada manipud idi. Ket dandaniakon agsubli iti tanemko; ket napno dagitoy a pinanid. Ket igibuskon ti panagsaok."
                }
            ]
        },
        "/study/scriptures/bofm/w-of-m/1": {
            "uri": "/study/scriptures/bofm/w-of-m/1",
            "title": "Libro ni Mormon 1",
            "data_type": "chapter",
            "chapter_name": "Kapitulo 1",
            "chapter_summary": [
                "Yababa ni Mormon dagiti dadakkel a pinanid ni Nephi—Inayonna dagiti babassit a pinanid kadagiti dadduma a pinanid—Ipasdek ni ari Benjamin ti talna iti daga. Agarup K.P. 385."
            ],
            "book_title": "Dagiti Balikas ni Mormon",
            "verses": [
                {
                    "number": 1,
                    "text": "Ket ita siak, ni Mormon, gapu ta dandanin yawatko ti kasuratan nga ar-aramidek iti ima ti anakko a ni Moroni, adtoy naimatangak ti dandani amin a pannakadadael dagiti taok, dagiti Nephite."
                },
                {
                    "number": 2,
                    "text": "Ket ginasut a tawen kalpasan ti yaay ni Cristo nga inyawatko dagitoy a kasuratan iti anakko a lalaki; ket ninamnamak a paneknekanna ti pakabuklan ti pannakadadael dagiti taok. Ket ipalubos koma ti Dios a mailasatanna amin ida, tapno maisuratna ti banag a maipanggep kadakuada, ken banag a maipanggep ken ni Cristo, ta bareng no pakairanudandanto iti masungad nga aldaw."
                },
                {
                    "number": 3,
                    "text": "Ket ita, agsaoak iti banag a maipanggep iti naisuratkon; ta kalpasan ti panangyababak iti naggapu kadagiti pinanid ni Nephi, agingga iti panagturay daytoy ari Benjamin, a nasao ni Amaleki, inamirisko dagiti kasuratan a naipaima kaniak, ket natakuatak dagitoy a pinanid, a naglaon iti bassit a pakaammuan kadagiti propeta, manipud ken ni Jacob agingga iti panagturay daytoy ari Benjamin, kasta met ti adu a balikas ni Nephi."
                },
                {
                    "number": 4,
                    "text": "Ket naay-ayoak kadagiti balikas a nailanad kadagitoy a pinanid, gapu kadagiti padto maipanggep iti yaay ni Cristo; ken ti pannakaammo dagiti ammak nga adun kadagitoy ti natungpal; wen, ket ammok met a kas iti kaadu ti naipadto maipanggep kadakami agingga ita nga aldaw ti napasamaken, ket kas iti kaadu ti makagteng ita nga aldaw nasken a manamnama a mapasamak—"
                },
                {
                    "number": 5,
                    "text": "Gapuna, pinilik dagitoy a banag, ti mangileppas iti kasuratan a maipanggep kadakuada, a nabati iti kasuratan nga inagsawko kadagiti pinanid ni Nephi; ket saanko a maisurat ti maika-sangagasut a paset maipanggep kadagiti taok."
                },
                {
                    "number": 6,
                    "text": "Ngem adtoy, alaek dagitoy a pinanid, a naglaon kadagitoy a pammadto ken pammaltiing, ket ikabilko ida iti nabati iti kasuratak, ta isuda ti pinilik; ken ammok a piliento met ida dagiti kakabsatko."
                },
                {
                    "number": 7,
                    "text": "Ket aramidek daytoy iti nainsiriban a gagem; ta kasta ti nayarasaas kaniak, kas maibatay kadagiti aramid ti Espiritu ti Apo nga adda kaniak. Ket ita, diak ammo amin a banag; ngem ammo ti Apo ti amin a banag a dumtengto; gapuna, intedna nga aramidek a maibatay iti pagayatanna."
                },
                {
                    "number": 8,
                    "text": "Ket maipanggep kadagiti kakabsatko ti kararagko iti Dios, tapno maammuanda manen ti Dios, wen, ti pannubbot ni Cristo; tapno agbalinda manen a makaay-ayo a tao."
                },
                {
                    "number": 9,
                    "text": "Ket ita siak, ni Mormon, intuloyko nga ileppas ti kasuratak, nga innalak kadagiti pinanid ni Nephi; ket inaramidko a maibatay iti pannakaammo ken pannakaawat nga inted kaniak ti Dios."
                },
                {
                    "number": 10,
                    "text": "Gapuna, napasamak a kalpasan ti panangyawat ni Amaleki kadagitoy a pinanid ken ni ari Benjamin, innala ken impanna ida kadagiti sabali a pinanid, a naglaon kadagiti kasuratan nga impaima dagiti ari, kadagiti nagsasaruno a kaputotan agingga kadagiti aldaw ni ari Benjamin."
                },
                {
                    "number": 11,
                    "text": "Ket naipaimada manipud ken ni ari Benjamin, iti nagsasaruno a kaputotan agingga a nakadanonda kadagiti imak. Ket siak, ni Mormon, ikararagko iti Dios a taginayonenda koma manipud ita. Ket ammok a mataginayondanto; ta adu dagiti naindaklan a banag a naisurat kadakuada, nga agtaud a pakakednganto dagiti taok ken dagiti kakabsatda iti naindaklan ken maudi nga aldaw, a maibatay iti naisurat a balikas ti Dios."
                },
                {
                    "number": 12,
                    "text": "Ket ita, maipanggep itoy nga ari Benjamin—adda bassit pannakisupangetna kadagiti taona."
                },
                {
                    "number": 13,
                    "text": "Ket napasamak met a dimteng dagiti buyot dagiti Lamanite iti daga ti Nephi, tapno sarangtenda dagiti taona. Ngem adtoy, inummong ni ari Benjamin dagiti buyotna, ket nakirupak kadakuada; ket nakiranget babaen ti pigsa ti takiagna, a nagiggem iti espada ni Laban."
                },
                {
                    "number": 14,
                    "text": "Ket iti bileg ti Apo kinasupangetda dagiti kabusorda, agingga a nakapapatayda iti rinibu a Lamanite. Ket napasamak a nakisupangetda kadagiti Lamanite agingga a napapanawda ida iti amin a daga a tawidda."
                },
                {
                    "number": 15,
                    "text": "Ket napasamak a kalpasan ti kaadda dagiti saan a pudno a Cristo, ken nagkaem dagiti ngiwatda, ken nadusada a maibatay iti nagbasolanda;"
                },
                {
                    "number": 16,
                    "text": "Ket kalpasan ti kaadda dagiti saan a pudno a propeta, ken saan a pudno a mangaskasaba ken mannursuro kadagiti tao, ket madusa amin dagitoy kas maibatay kadagiti nagbasolanda; ken kalpasan ti adu a panagsusupanget ken adu a panagsisinnuppiat kadagiti Lamanite, adtoy, napasamak a ni ari Benjamin, iti tulong dagiti nasantuan a propeta nga adda kadagiti taona—"
                },
                {
                    "number": 17,
                    "text": "Ta adtoy, nasantuan a tao ni ari Benjamin, ket inturayanna dagiti taona iti kinalinteg; ket adu ti nasantuan a tao iti daga, ket imbagada ti balikas ti Dios nga addaan iti bileg ken turay; ken nagaramatda iti natadem a balikas gapu iti kinasikkil ti panagtengtengnged dagiti tao—"
                },
                {
                    "number": 18,
                    "text": "Gapuna, iti tulong dagitoy, impasdek pay naminsan ni ari Benjamin, babaen ti panangaramatna iti amin a kabaelan ti bagi ken ti kararuana, kasta met dagiti propeta, ti kappia iti daga."
                }
            ]
        },
        "/study/scriptures/bofm/mosiah/1": {
            "uri": "/study/scriptures/bofm/mosiah/1",
            "title": "Mosiah 1",
            "data_type": "chapter",
            "chapter_name": "Kapitulo 1",
            "chapter_summary": [
                "Isuro ni ari Benjamin kadagiti annakna a lallaki ti pagsasao ken dagiti padto dagiti ammada—Mataginayon ti pammati ken ti sursuroda gapu kadagiti kasuratan a naitalimeng iti sumagmamano a pinanid—Mapili ni Mosiah nga ari ken maitalek kenkuana dagiti kasuratan ken dadduma pay a banag. Agarup 130–124 S.C."
            ],
            "book_title": "Ti Libro ni Mosiah",
            "verses": [
                {
                    "number": 1,
                    "text": "Ket ita awanen ti panagsusupanget iti amin a daga ti Zarahemla, kadagiti tao nga adda iti babaen ni ari Benjamin, isu a nagtultuloy ti talinaay ti pakinakem ni ari Benjamin kadagiti nabati nga aldawna."
                },
                {
                    "number": 2,
                    "text": "Ket napasamak a naaddaan iti tallo a lallaki nga annak; ket ninagananna ida iti Mosiah, ken Helorum, ken Helaman. Ket inkeddengna a nasken a masursuruanda iti amin a pagsasao dagiti ammada, tapno agbalindanto a mannakaawat a tao; ken tapno maammuanda ti maipanggep kadagiti padto a nagtaud iti ngiwat dagiti ammada, nga impaima kadakuada ti Apo."
                },
                {
                    "number": 3,
                    "text": "Ken kasta met nga insurona kadakuada ti maipanggep kadagiti kasuratan a naikitikit kadagiti pinanid a gambang, a kunana: Annakko, kayatko a laglagipenyo a no saan a gapu kadagitoy a pinanid, a naglaon kadagiti kasuratan ken dagitoy a bilin, agtalinaedtayo koma a kuneng, uray kadagitoy a panawen, a ditayo ammo dagiti kinadatdatlag ti Dios."
                },
                {
                    "number": 4,
                    "text": "Ta saan koma a mabalin a malagip amin ti amatayo, a ni Lehi, dagitoy a banag, a maisuroda kadagiti annakna, no saan a gapu iti tulong dagitoy a pinanid; ngarud agsipud ta nasuruan iti pagsasao dagiti Egipto mabasana dagitoy a kitikit, ken maisurona kadagiti annakna, ket maisuroda met ngarud kadagiti annakda, ket maipatungpal dagiti bilin ti Dios, agpapan kadagitoy a panawen."
                },
                {
                    "number": 5,
                    "text": "Kunak kadakayo, annakko, no saan a gapu kadagitoy a banag, a naidulin ken naitalimeng babaen ti Dios, tapno mabasa ken maawatantayo dagiti kinadatdatlagna, ken makitatayo a kanayon dagiti bilinna, a napukawan iti pammati dagiti ammatayo, ket nagbalintayo koma a kas kadagiti kakabsattayo, dagiti Lamanite, nga awan ti ammoda maipanggep kadagitoy a banag, wenno dida pay patien no maisuro kadakuada, gapu iti nakaugalian dagiti ammada, a saan nga umisu."
                },
                {
                    "number": 6,
                    "text": "O annakko, kayatko a laglagipenyo a pudno dagitoy a pagsasao, ken pudno met dagitoy a kasuratan. Ket adtoy, pudno met dagiti pinanid ni Nephi, a naglaon kadagiti kasuratan ken pagsasao dagiti ammatayo manipud iti panawen nga ipapanawda iti Jerusalem agingga ita; ket maammuantayo ti kinaagpaysoda gapu ta sangsanguentayo ida."
                },
                {
                    "number": 7,
                    "text": "Ket ita, annakko, kayatko a laglagipenyo nga amirisen ida a sireregta, tapno mairanudkayo; ket kayatko a tungpalenyo dagiti bilin ti Dios, tapno rumang-aykayo iti daga a maibatay kadagiti kari ti Apo kadagiti ammatayo."
                },
                {
                    "number": 8,
                    "text": "Ken adu pay a banag ti insuro ni ari Benjamin kadagiti annakna a lallaki, a saan a naisurat iti daytoy a libro."
                },
                {
                    "number": 9,
                    "text": "Ket napasamak a kalpasan ti panangigibus ni ari Benjamin iti pannursurona kadagiti annakna a lallaki, ket limmakay, ket nakitana a nasken a saanen nga agbayag sa matay; ngarud, napanunotna a maikanada nga italekna ti pagarian iti maysa kadagiti annakna a lallaki."
                },
                {
                    "number": 10,
                    "text": "Ngarud, pinaayabanna ni Mosiah; ket dagitoy ti balikas nga imbagana kenkuana, a kinunana: Anakko, kayatko nga iwaragawagmo kadagiti amin a tao iti intero a daga, wenno kadagiti tao ti Zarahemla, ken dagiti tao ni Mosiah nga agnaed iti daga, tapno aguummongda sadiay; ta iwaragawagkonto inton bigat kadagiti taok a sika ti ari ken mangituray kadagitoy a tao, nga inted kadatayo ti Apo a Diostayo."
                },
                {
                    "number": 11,
                    "text": "Ken maysa pay, ikkak ti nagan dagitoy a tao, tapno mailasindanto sadiay kadagiti amin a tao nga inruar ti Apo a Dios iti Jerusalem; ket aramidek daytoy gapu ta napasnekda a tao a mangtungtungpal kadagiti bilin ti Apo."
                },
                {
                    "number": 12,
                    "text": "Ket ikkak ida iti nagan a saanto a pulos a mamansaan, malaksidto iti panagbasol."
                },
                {
                    "number": 13,
                    "text": "Wen, ket kangrunaanna ibagak kadakayo, a no matnagto dagitoy naipangpangruna a tao ti Apo iti panagbasol, ket agbalinda a nadangkes ken mannakiabig a tao, ket yawatto ti Apo ida, ket sadiay agbalindanto a nakapsut a kas kadagiti kakabsatda; ket saannanton ida a taginayonen iti awan umarpad a naisangayan a pannakabalinna, a kas iti panangtaginayonna ditoy kadagiti ammatayo."
                },
                {
                    "number": 14,
                    "text": "Ta kunak kadakayo, a no dina indiaya ti imana iti pannakataginayon dagiti ammatayo nalabit a natnagda koma kadagiti ima dagiti Lamanite, ket nagsagabada koma iti pannakairurumen."
                },
                {
                    "number": 15,
                    "text": "Ket napasamak a kalpasan ti panangigibus ni ari Benjamin iti panagsaritana iti anakna, nga inikkanna iti rebbengen maipanggep iti amin nga aramid iti pagarian."
                },
                {
                    "number": 16,
                    "text": "Ken mainayon pay, inikkanna pay iti rebbengen maipanggep kadagiti kasuratan a naikitikit kadagiti pinanid a gambang; kasta met dagiti pinanid ni Nephi; kasta met, ti espada ni Laban, ken ti bola wenno kompas, a nangiturong kadagiti ammatayo iti langalang, nga insagana ti Apo a mabalin a pakaituronganda, a tunggal maysa a maibatay iti kinatallugod ken kinaregta nga impakitada kenkuana."
                },
                {
                    "number": 17,
                    "text": "Ngarud, gapu ta saanda a napudno saanda a nakaadayo wenno nakapagtuloy iti panagdaliasatda, ngem napasublida, a nakaigapuan ti di pannakaay-ayo ti Dios kadakuada; ket ngarud nadusada iti bisin ken nakaro a panagsagaba, a mangriing kadakuada a manglagip iti pagrebbenganda."
                },
                {
                    "number": 18,
                    "text": "Ket ita, napasamak a napan ni Mosiah ket inaramidna ti imbilin ti amana kenkuana, ket inwaragawagna kadagiti amin a tao nga adda iti daga a Zarahemla nga aguummongda a sangsangkamaysa sadiay, a mapan iti templo tapno dumngneg kadagiti balikas nga ibaga ti amana kadakuada."
                }
            ]
        },
        "/study/scriptures/bofm/mosiah/2": {
            "uri": "/study/scriptures/bofm/mosiah/2",
            "title": "Mosiah 2",
            "data_type": "chapter",
            "chapter_name": "Kapitulo 2",
            "chapter_summary": [
                "Agbitla ni ari Benjamin kadagiti taona—Lagipenna ti kinalinteg, kinaimbag, ken naespirituan a panagturayna—Bagbagaanna ida nga agpaay iti Nailangitan nga Ari—Agsagabanto dagiti sumuppiat iti Dios iti nakaro a leddaang a kas iti di masebseban nga apuy. Agarup 124 S.C."
            ],
            "verses": [
                {
                    "number": 1,
                    "text": "Ket napasamak a kalpasan a naaramid ni Mosiah ti imbilin ti amana, ken naipakaammona iti amin a daga, nga aguummong nga agkaykaysa dagiti umili iti amin a daga, tapno mapanda iti templo a dumngeg kadagiti sao nga ited ni ari Benjamin kadakuada."
                },
                {
                    "number": 2,
                    "text": "Ket dakkel ti bilangda, aduda unay ket saan a mabilang amin ida; ta immaduda iti kasta unay ket pinunnoda ti daga."
                },
                {
                    "number": 3,
                    "text": "Ket nangalada met kadagiti inauna nga urbon dagiti arbanda, tapno mangtedda iti sakripisio ken napuoran a daton babaen ti paglintegan ni Moises;"
                },
                {
                    "number": 4,
                    "text": "Ken tapno mangtedda met iti panagyaman iti Apo a Diosda, a nangyadayo kadakuada iti daga ti Jerusalem, ken nangilisi kadakuada iti ima dagiti kabusorda, ken nangpili iti nalinteg a tattao a mangsursuro kadakuada, ken kasta met iti nalinteg a tao nga arida, a nangipasdek iti talna iti daga ti Zarahemla, ken nangisuro kadakuada a mangtungpal iti bilbilin ti Dios, tapno agragsakda ken mapnuanda iti ayat iti Dios ken iti amin a tao."
                },
                {
                    "number": 5,
                    "text": "Ket napasamak nga idi nakadanonda iti templo, pinatakderda dagiti toldada iti aglawlaw, iti tunggal tao babaen ti kaamaanna, a buklen ti asawana, ken dagiti annakna a lallaki, ken dagiti annakna a babbai, ken dagiti annakda a lallaki, ken dagiti annakda a babbai, manipud iti inauna agingga iti inaudi, ti tunggal napaglalasin a kaamaan."
                },
                {
                    "number": 6,
                    "text": "Ket pinatakderda dagiti toldada iti aglawlaw ti templo, a pinasango ti tunggal tao ti toldana iti templo, tapno iti kasta agyanda lattan iti toldada a dumngeg iti ibaga ni ari Benjamin kadakuada;"
                },
                {
                    "number": 7,
                    "text": "Agsipud ta dakkel unay ti ummong ket saan a maisuro amin ida ni ari Benjamin iti uneg ti templo, isu a nangipatakder iti torre, tapno iti kasta mangngeg dagiti taona dagiti sao a nasken nga ibagana kadakuada."
                },
                {
                    "number": 8,
                    "text": "Ket napasamak a nangrugi a nagsao kadagiti taona manipud iti torre; ket saan a mangngeg ti amin ti saona gapu iti kadakkel ti ummong; gapuna a pinanggepna a maisurat dagiti sao nga isawangna ket maidanon kadagiti saan a makangngeg iti timekna, tapno maawatanda met dagiti saona."
                },
                {
                    "number": 9,
                    "text": "Ket dagitoy dagiti balikas nga inyebkas ken pinanggepna a maisurat, a kinunana: Kakabsatko, dakayo amin a naguummong, dakayo a makangngeg iti sawek kadakayo iti daytoy nga aldaw; gapu ta saankayo a binilin nga umay iti daytoy a lugar tapno pagang-angawan dagiti sao nga innak sawen, ngem dumngegkayo koma kaniak, ket luktanyo dagiti lapayagyo tapno makangngegkayo, ken ti puspusoyo tapno maawatanyo, ken ti kapanunotanyo tapno maluktan ti imatangyo iti kinadatdatlag ti Dios."
                },
                {
                    "number": 10,
                    "text": "Saankayo a binilin nga umay iti daytoy a lugar tapno agbutengkayo kaniak, wenno tapno panunotenyo a naidaddadumaak iti tao a matay."
                },
                {
                    "number": 11,
                    "text": "Ngem kaslaak met la kadakayo, a makarikna iti amin a kita ti pagkurangan ti bagi ken panunot; ngem siak ti pinili dagitoy a tao, ken inikkan-pateg ti amak, ken napalubosan babaen ti ima ti Apo a masapul a siak ti mangituray nga ari dagitoy a tao; ket siak ti nasalimetmetan ken nataginayon babaen ti awan umasping a pannakabalinna, nga agserbi kadakayo iti amin a kabaelan, panunot ken pigsa, nga inted ti Apo kaniak."
                },
                {
                    "number": 12,
                    "text": "Kunak kadakayo a kas iti pannakapalubosko a mangbusbos kadagiti aldawko nga agpaay kadakayo, a kas ita a kanito, ket saanak a dimmawat iti balitok wenno pirak wenno ania man a kita ti kinabaknangyo."
                },
                {
                    "number": 13,
                    "text": "Wenno impalubosko a maipupokkayo kadagiti pagbaludan, wenno pagbalinenyo ti tunggal maysa nga adipen, wenno pumatay, wenno mangranggas, agtakaw, wenno makiabigkayo iti asawa ti sabali; wenno pinalubosankayo nga agaramid iti uray ania a kita ti kinadangkes, ngem insurok kadakayo ti panangtungpalyo kadagiti bilin ti Apo, ti amin a banag nga imbilinna kadakayo—"
                },
                {
                    "number": 14,
                    "text": "Ket uray pay siak, iti bagik, nagbannogak kadagiti bukodko nga ima nga agserbi kadakayo, tapno saankayo a madagsenan iti panagbuis, ken tapno awan ti umay a nasaem nga ibaklayyo—ket amin dagitoy a banag nga insaok kadakayo, dakayo ti saksi iti daytoy nga aldaw."
                },
                {
                    "number": 15,
                    "text": "Nupay kasta, kakabsatko, saanko nga inaramid dagitoy a banag tapno itangsitko, wenno ibagak dagitoy a banag tapno pabasolenkayo; ngem ibagak dagitoy a banag tapno maammuanyo iti nalawag a pakinakem a masungbatak iti sango ti Dios iti daytoy nga aldaw."
                },
                {
                    "number": 16,
                    "text": "Adtoy, kunak kadakayo nga agsipud ta kinunak kadakayo a binusbosko ti aldawko a nagserbi kadakayo, saanko a panggep ti agparammag, gapu ta agpapaayak laeng iti Dios."
                },
                {
                    "number": 17,
                    "text": "Ket adtoy, ibagak dagitoy a banag kadakayo tapno masursuroyo ti pagsiriban; tapno maammuanyo a no agserbikayo iti padayo a tao, agserserbikayo laeng iti Dios."
                },
                {
                    "number": 18,
                    "text": "Adtoy, inawagandak nga ariyo; ket no siak, nga awaganyo iti ariyo, agbannogak tapno agserbiak kadakayo, saan, aya, a rumbeng nga agbannogkayo nga agserbi iti tunggal maysa?"
                },
                {
                    "number": 19,
                    "text": "Ket adtoy met, a no siak, nga aw-awaganyo nga ariyo, a nangbusbos iti aldawna a nagserbi kadakayo, ken iti kasta nagserbi iti Dios, magunggonaan iti panagyamanyo, O karbenganyo ti agyaman iti nailangitan nga Ariyo!"
                },
                {
                    "number": 20,
                    "text": "Kunak kadakayo, kakabsatko, a no kasapulan nga itedyo amin a panagyaman ken panagdayaw a kabaelan ti sibubukel a kararuayo, iti dayta Dios a nangparsua kadakayo, ken nangsalimetmet ken nangtaginayon kadakayo, ken nakaigapuanan ti panagrag-oyo, ken nangipaay iti natalna a panagbiagyo iti tunggal maysa—"
                },
                {
                    "number": 21,
                    "text": "Kunak kadakayo a no agserbikayo kenkuana a nangparsua kadakayo manipud idi punganay, ken mangtagtaginayon kadakayo iti inaldaw, babaen ti panangipabulodna iti angesyo, tapno agbiag, aggunay ken agaramid iti ania man a pagayatanyo, ken mangtultulong kadakayo iti tunggal kanito—Kunak, no agserbikayo kenkuana iti amin a kabaelanyo, agbalinkayo pay laeng a di pakairanudan a babaonen."
                },
                {
                    "number": 22,
                    "text": "Ket adtoy, ti laeng panangtungpalyo iti bilbilinna ti kalikagumanna kadakayo; ket inkarina kadakayo a no tungpalenyo dagiti bilinna agrang-aykayo iti daga; ket pulos a dina baliwan ti saona; ngarud, bendisionan ken parang-ayennakayo no tungpalenyo dagiti bilinna."
                },
                {
                    "number": 23,
                    "text": "Ket ita, kangrunaanna, pinarsuanakayo ken intedna kadakayo ti biagyo, ket siuutangkayo kenkuana gapu iti dayta."
                },
                {
                    "number": 24,
                    "text": "Ken maikadua, kalikagumanna nga aramidenyo ti imbilinna kadakayo; gapu ta no aramidenyo, bendisionannakayo a dagus; ket ngarud nakabayaden kadakayo. Ket dakayo pay laeng ti siuutang kenkuana, ken siuutang pay laeng, ita, ken iti agnanayon; ngarud, ania ti adda a maipagpannakkelyo?"
                },
                {
                    "number": 25,
                    "text": "Ket ita saludsodek, makaibagakayo kadi iti uray ania man iti bagiyo? Sungbatankayo, Saan. Diyo pay makuna a maipadakayo iti tapok ti daga; nupay naparsuakayo iti tapok ti daga; ngem adtoy, agpaay kenkuana a namarsua kadakayo."
                },
                {
                    "number": 26,
                    "text": "Ket siak, uray siak, nga aw-awaganyo nga ariyo, saanak a naim-imbag ngem dakayo; agsipud ta naggapuak met iti tapok. Ket makitayo a lumakayakon, ket dandanin yawatko daytoy nainlasagan a bagi iti naggapuanna nga ina a daga."
                },
                {
                    "number": 27,
                    "text": "Gapuna, kas iti kinunak kadakayo a nagserbiak kadakayo, a magmagna nga addaan iti nadalus a konsensia iti sango ti Dios, a kas iti daytoy a kanito kayatko nga urnosenyo ti bagbagiyo, tapno saanak a madillaw, ket iti kasta saanto a maiturong kaniak ti darayo inton agtakderak nga ukomen ti Dios kadagiti banag nga imbilinna kaniak maipapan kadakayo."
                },
                {
                    "number": 28,
                    "text": "Kunak kadakayo a siak ti nangikalikagum a nasken nga agtitiponkayo tapno ikkatek ti darayo iti kawesko, iti daytoy kanito a dandaniakon mapan iti tanemko, tapno mapanak koma a sitatalna, ket maitipon ti saan a matay nga espirituk kadagiti koro idiay ngato a mangikankanta iti panagdaydayaw iti nalinteg a Dios."
                },
                {
                    "number": 29,
                    "text": "Ken kasta met, kunak kadakayo, a siak ti nangikalikagum nga aguummongkayo, tapno ipalawagko kadakayo a saanton a mabalin a siak ti mannursuroyo, wenno ti ariyo."
                },
                {
                    "number": 30,
                    "text": "Ta uray pay iti daytoy a kanito, agtigtigergerak iti kasta unay bayat ti panangpadasko a makisao kadakayo; ngem tultulongannak ti Apo a Dios, ket pinalubosannak nga agsao kadakayo, ket binilinnak nga ipalawagko ita nga aldaw, a ti anakko a ni Mosiah ti ari ken mangituray kadakayo."
                },
                {
                    "number": 31,
                    "text": "Ket ita, kakabsatko, kayatko nga aramidenyo kas iti ar-aramidenyo agingga ita, gapu ta tinungpalyo dagiti bilinko ken dagiti bilin ti amak, ket nagrang-aykayo, ken nailisikayo iti pannakatnag kadagiti ima dagiti kabusoryo, kastanto met a no salimetmetanyo dagiti bilin ti anakko, wenno dagiti bilin ti Dios a maitedto kadakayo babaen kenkuana, agrang-aykayonto iti daga, ket awanto ti bileg kadakayo."
                },
                {
                    "number": 32,
                    "text": "Ngem, O tattaok, agannadkayo amangan no rumsuanto ti riri iti nagbabaetanyo, ket pilienyo ti agtungpal iti dakes nga espiritu, a naibaga ti amak a ni Mosiah."
                },
                {
                    "number": 33,
                    "text": "Ta adtoy, adda rigat a naisaad kenkuana a mangpili nga agtungpal iti dayta nga espiritu; gapu ta no pilienna ti agtungpal kenkuana, ket agtalinaed ken matay a sibabasol, isu met laeng ti agsagaba iti pannakadadael ti kararuana ta inawatna ti gunggonana nga agnanayon a panagsagaba, gapu ta sinalungasingna ti linteg ti Dios a maikaniwas iti ammona."
                },
                {
                    "number": 34,
                    "text": "Kunak kadakayo, nga awan ti siasino man kadakayo, malaksid dagiti babassit nga annakyo, ti saan pay a naisuro maipapan kadagitoy a banag, ngem kadakayo a makaammo a siuutangkayo iti nailangitan nga Amayo iti agnanayon, a mangted kenkuana ti amin nga adda kadakayo, ken ti bagbagiyo; ken kasta met a naisuro ti maipapan kadagiti kasuratan a naglaon iti padpadto a naibaga babaen dagiti nasantuan a propeta, a kas kadagidi panawen a pinanawan ti amatayo, ni Lehi, ti Jerusalem;"
                },
                {
                    "number": 35,
                    "text": "Ken kasta met, amin a naibaga dagiti ammatayo agingga ita. Ket adtoy met, insaoda dagiti imbilin ti Apo kadakuada, ngarud, nalinteg ken napudno dagitoy."
                },
                {
                    "number": 36,
                    "text": "Ket ita, kunak kadakayo, kakabsatko, a kalpasan a naammuan ken nasursuroyo amin dagitoy a banag, ket no aglabsingkayo ken agaramid iti maikaniwas iti dayta a naibagan, dakayo ti mangyad-adayo iti bagbagiyo iti espiritu ti Apo, ket awan ti lugarna kadakayo a mangidalan iti kinasirib tapno mabendisionankayo, agrang-ay, ken mataginayon—"
                },
                {
                    "number": 37,
                    "text": "Kunak kadakayo, a ti tao a mangaramid iti kastoy, isu met laeng ti rummuar a mangsuppiat iti Dios; ngarud dimngeg ket nagtungpal iti dakes nga espiritu, ket nagbalin a kabusor ti amin a kinalinteg; gapuna, awan ti lugar ti Apo kenkuana, gapu ta saan nga agindeg iti saan a nasantuan a templo."
                },
                {
                    "number": 38,
                    "text": "Ngarud no saan nga agbabawi dayta a tao, ket agtalinaed ken matay a kabusor ti Dios, riingen ti pagayatan ti nailangitan a linteg ti saan a matay a kararuana iti nabiag a rikna iti bukodna a basol, mangpakessen kenkuana iti imatang ti Apo ken mangpunno iti barukongna iti manidsidir a basol, ken sakit, ken saem, a mayarig iti saan a masebseban nga apuy, ket agpangpangato ti gil-ayabna nga awan patinggana."
                },
                {
                    "number": 39,
                    "text": "Ket ita kunak kadakayo, nga awan ti lugar ti kaasi iti dayta a tao; ngarud, maudi a dusana ti panagituredna iti awan patinggana a panagtutuok."
                },
                {
                    "number": 40,
                    "text": "O, kadakayo amin a nataengan, ken kasta met kadakayo nga agkabannuag, ken dakayo a babassit nga ubbing a makaawat kadagiti saok, gapu ta imbagak a silalawag kadakayo tapno maawatanyo, ikararagko nga agriingkayo a manglagip iti nakaal-alingget a kasasaad dagiti naglabsing."
                },
                {
                    "number": 41,
                    "text": "Ken kasta met, a tarigagayak a dakayo ti mangusig iti bendision ken naragsak a kasasaad dagiti agtungtungpal kadagiti bilin ti Dios. Ta adtoy, naparaburanda iti amin a banag, a nainlasagan ken naespirituan; ket no agtalinaedda a situtulnog agingga iti kamaudianan maawatdanto idiay langit, ket makipagtaengdanto iti Dios iti kasasaad nga awan ti gibusna a kinaragsak. O laglagipenyo, laglagipenyo a pudno dagitoy a banag; agsipud ta ti Apo a Dios ti nangisao."
                }
            ]
        },
        "/study/scriptures/bofm/mosiah/3": {
            "uri": "/study/scriptures/bofm/mosiah/3",
            "title": "Mosiah 3",
            "data_type": "chapter",
            "chapter_name": "Kapitulo 3",
            "chapter_summary": [
                "Ituloy ni ari Benjamin ti agbitla—Mangisuronto ti Apo a Mannakabalin kadagiti tao iti tabernakulo a pitak—Tumbog ti dara iti amin a puon ti dutdotna iti panangsubbotna kadagiti basol ti lubong—Ti naganna laeng ti pangrugian ti pannakaisalakan—Mabalin nga ikkaten ti tao ti nailubongan a kinatao ket agbalin a Santo babaen iti Pannubbot—Kaslanto iti dan-aw ti apuy ken asupre ti panagrigat dagiti nadangkes. Agarup 124 S.C."
            ],
            "verses": [
                {
                    "number": 1,
                    "text": "Ket manen kakabsatko, kayatko nga awisen ti imatangyo, agsipud ta adu pay ti kayatko nga ibaga kadakayo; ta adtoy, adda dagiti banag nga ibagak kadakayo maipapan iti masakbayan."
                },
                {
                    "number": 2,
                    "text": "Ket impakaammo kaniak ti anghel nga imbaon ti Dios dagiti banag nga ibagak kadakayo. Ket kinunana kaniak: Agriingka; ket nagriingak, ket adtoy nagtakder iti sangok."
                },
                {
                    "number": 3,
                    "text": "Ket kinunana kaniak: Agriingka, ket denggem dagiti ibagak kenka; ta adtoy, immayak ta ipalawagko kenka ti naragsak a damag ti naindaklan a panagrag-o."
                },
                {
                    "number": 4,
                    "text": "Gapu ta nangngeg ti Apo dagiti kararagmo, ket inukomna ti kinalintegmo, ket imbaonnak a mangibaga kenka tapno agrag-oka; ket sika met ti mangipalawag kadagiti taom tapno mapnekda met iti ragsak."
                },
                {
                    "number": 5,
                    "text": "Ta adtoy, umayto ti kanito, iti saan a mabayag, a ti addaan iti bileg, ti Apo a Mannakabalin nga agturay, nga isu idi, ita ken manipud iti agnanayon agingga iti agnanayon, bumabanto manipud iti langit kadagiti annak ti tao, ket agtaengto iti tabernakulo a pitak, ken makilangento kadagiti tao, agaramidto kadagiti naisangsangayan a milagro, kas iti panagagas iti masakit, panangpagungar iti natay, panangpapagna kadagiti pilay, panangpasubli iti panagkita dagiti bulsek, ken pannakangngeg dagiti tuleng, ken panangpaimbag iti amin a kita ti sakit."
                },
                {
                    "number": 6,
                    "text": "Ket papanawennanto dagiti sairo, wenno dagiti dakes nga espiritu nga agtaeng kadagiti puso dagiti annak ti tao."
                },
                {
                    "number": 7,
                    "text": "Ket adtoy agsagabanto kadagiti sulisog, ken sakit ti bagi, panagbisin, pannakawaw ken bannog, a nakarkaro pay ngem ti panagsagaba ti tao, malaksid laeng iti patay; ta adtoy, ti dara rummuarto manipud iti tunggal puon ti dutdot, napalalonto unay ti panagtuokna gapu iti kinadakes ken kinadangkes dagiti taona."
                },
                {
                    "number": 8,
                    "text": "Ket maawaganto iti Jesucristo, ti Anak ti Dios, ti Ama iti langit ken daga, ti Namarsua iti amin a banag manipud idi punganay; ket maawaganto ti inana iti Maria."
                },
                {
                    "number": 9,
                    "text": "Ket adtoy, agdisnudo nga umay, tapno maisalakan dagiti annak ti tao babaen ti pammati iti naganna; ket kalpasan amin dagitoy ibilangdanto a tao, ket ibagada nga adda kinasairona, ket saplitendanto ken ilansadanto iti krus."
                },
                {
                    "number": 10,
                    "text": "Ket agungarto iti maikatlo nga aldaw manipud ken patay; ket adtoy, agtakderto a mangukom iti lubong; ket adtoy, mapasamakto amin dagitoy a banag tapno nalintegto ti pannakaukom dagiti annak ti tao."
                },
                {
                    "number": 11,
                    "text": "Gapu ta adtoy, ket ti met darana ti mangsubbot kadagiti basol dagiti natinnag babaen ti panaglabsing ni Adan, a natay a di nakaammo iti pagayatan ti Dios maipanggep kadakuada, wenno nagbasol gapu iti kinakuneng."
                },
                {
                    "number": 12,
                    "text": "Ngem asi pay, asi pay ti makaammo nga isu ket simmuppiat iti Dios! Gapu ta saan a mapasamak ti pannakaisalakan malaksid iti babaen ti panagbabawi ken pammati ken ni Apo Jesucristo."
                },
                {
                    "number": 13,
                    "text": "Ket imbaon ti Apo a Dios dagiti nasantuan a propetana kadagiti annak ti tao, a mangipalawag kadagitoy a banag iti tunggal kabagian, pagilian, ken pagsasao, tapno iti kasta siasino man a mamati nga umayto ni Cristo, isunto ti umawat iti pannakapakawan iti basolda, ket agrag-onto iti napalalo, a kasla ketdin immayen kadakuada."
                },
                {
                    "number": 14,
                    "text": "Ngem nakita ti Apo a Dios a nasukir dagiti taona, ket nangipaulog iti linteg nga agpaay kadakuada, a kas iti paglintegan ni Moises."
                },
                {
                    "number": 15,
                    "text": "Ket adu a pagilasinan, ken kinadatdatlag, ken langa, ken anniniwan ti imparangna kadakuada, maipanggep iti yaayna; ken kasta met nga imbaga dagiti nasantuan a propeta ti maipapan iti yaayna; ngem pinatangkenda latta ti pusoda, ket saanda a naawatan nga awan ti maipaay ti paglintegan ni Moises malaksid iti pannubbot babaen ti darana."
                },
                {
                    "number": 16,
                    "text": "Ket uray pay no mabalin dagiti babassit nga ubbing ti agbasol, saanda a maisalakan; ngem kunak kadakayo a nagasatda; ta adtoy, kas ken ni Adan, wenno babaen iti nakaparsuaan, matinnagda, ket kasta met a subboten ti dara ni Cristo dagiti basolda."
                },
                {
                    "number": 17,
                    "text": "Ket kasta met, kunak kadakayo, nga awanto ti sabali a nagan a maited wenno uray ania a dalan wenno wagas para iti pannakaisalakan dagiti annak ti tao, no di laeng babaen ti nagan ni Cristo, ti Apo a Mannakabalin."
                },
                {
                    "number": 18,
                    "text": "Ta adtoy isu ti mangukom, ket nalinteg ti panangukomna; ket saan a mapukaw ti maladaga wenno matay iti kinamaladagana; ngem inumen dagiti tao ti pannakailunod ti kararuada malaksid no ipakumbabada ti bagbagida ket agbalinda a kas babassit nga ubbing, ket mamatida a ti pannakaisalakan idi, ken ita, ken iti masakbayan, ket gapu iti pannubbot ti dara ni Cristo, ti Apo a Mannakabalin."
                },
                {
                    "number": 19,
                    "text": "Agsipud ta kabusor ti Dios ti nailubongan a tao, ket kastan manipud iti pannakatnag ni Adan, ket kastanto pay, iti agnanayon, malaksid no sumuko iti panangawis ti Nasantuan nga Espiritu, ken ikkatenna ti nailubongan a kinatao ket agbalin a santo babaen ti pannubbot ni Cristo nga Apo, ket agbalin a kasla ubing, natulnog, nadayaw, napakumbaba, naanus, napnuan ayat, siaayat a mangtungpal iti amin a banag a makita ti Apo a rumbeng nga ipabaklay kenkuana, kas iti ubing a natulnog iti amana."
                },
                {
                    "number": 20,
                    "text": "Ket kasta met, kunak kadakayo, a dumtengto ti kanito nga agwarasto ti pannakaammo iti Mangisalakan iti amin a pagilian, kakabagian, pagsasao, ken umili."
                },
                {
                    "number": 21,
                    "text": "Ket adtoy, no dumtengto dayta a kanito, awanto ti masarakan nga awan ti pakababalawanna iti sango ti Dios, malaksid dagiti babassit nga ubbing, babaen laeng iti panagbabawi ken pammati iti nagan ti Apo a Dios a Mannakabalin."
                },
                {
                    "number": 22,
                    "text": "Ket kas iti daytoy a kanito, no naisuromton kadagiti taom dagiti banag nga imbilin kenka ti Apo a Diosmo, iti dayta met laeng a kanito maammuanda nga awan ti basolda iti imatang ti Dios babaen dagiti sao nga imbagak kenka."
                },
                {
                    "number": 23,
                    "text": "Ket ita naibagakon dagiti balikas nga imbilin kaniak ti Apo a Dios."
                },
                {
                    "number": 24,
                    "text": "Ket kastoy ti kinuna ti Apo: Agtakderdanto a nalawag a pammaneknek a maibusor kadagitoy a tao, iti aldaw ti panangukom; a pakaukomanto ti tunggal tao babaen dagiti aramidna, naimbagda man, wenno dakesda."
                },
                {
                    "number": 25,
                    "text": "Ket no dakesda maitundada iti nakaal-alingget a buya ti basol ken nakarimrimon nga aramid, a makaigapu iti panagkessenda iti sango ti Apo a puon ti panagladingitda ken awan ngudona a panagrigat, ket manipud iti dayta saandanton a makasubli; ngarud, inumenda ti pannakailunod ti kararuada."
                },
                {
                    "number": 26,
                    "text": "Ngarud, imminumda manipud iti kopa ti pungtot ti Dios, a saanen a malibak ti hustisia kadakuada a kas iti pananglaksid a masapul a matnag ni Adan gapu iti pannanganna iti maiparit a bunga; ngarud, awanton ti pannakatunton ti panangngaasi kadakuada iti agnanayon."
                },
                {
                    "number": 27,
                    "text": "Ket kas iti dan-aw ti apuy ken asupre ti panagtuokda, a saan a masebseban ti gil-ayabna, ket agpangato ti asukna iti agnanayon. Kastoy ti imbilin kaniak ti Apo. Amen."
                }
            ]
        },
        "/study/scriptures/bofm/mosiah/4": {
            "uri": "/study/scriptures/bofm/mosiah/4",
            "title": "Mosiah 4",
            "data_type": "chapter",
            "chapter_name": "Kapitulo 4",
            "chapter_summary": [
                "Ituloy ni ari Benjamin ti bitlana—Dumteng ti pannakaisalakan gapu iti Pannubbot—Mamati iti Dios tapno maisalakan—Agnanayon a pannakapunas ti basol babaen ti kinatulnog—Ibinglayanyo dagiti napanglaw iti sanikuayo—Aramidenyo amin a banag babaen iti sirib ken urnos. Agarup 124 S.C."
            ],
            "verses": [
                {
                    "number": 1,
                    "text": "Ket ita, napasamak nga idi maibaga ni ari Benjamin dagiti balikas nga inted ti anghel ti Apo kenkuana, inwarasna dagiti matana iti ummong, ket adtoy nagpakleb dagitoy iti daga, ta simpeg kadakuada ti panagbuteng iti Apo."
                },
                {
                    "number": 2,
                    "text": "Ket nakitada dagiti bagida iti nailubongan a kasasaad, a nababbaba pay ngem iti tapok ti daga. Ket sangsangkamaysada a nagpukkaw, a kinunada: O, mangngaasika, ket aramatem kadakami ti manangsubbot a dara ni Cristo tapno magun-odmi ti pannakapakawan ti basolmi, ket maugasan dagiti pusomi; gapu ta mamatikami ken ni Jesucristo, ti Anak ti Dios, a namarsua iti langit ken daga, ken amin a banag; a bumabanto kadagiti annak ti tao."
                },
                {
                    "number": 3,
                    "text": "Ket napasamak a kalpasan a naisawangda dagitoy a balikas immay kadakuada ti Espiritu ti Apo, ket napnuanda iti ragsak, ta inawatda ti pannakapakawan dagiti basolda, ken kinatalna ti pakinakemda, gapu iti aglaplapusanan a pammatida ken ni Jesucristo nga umayto, kas iti imbaga kadakuada ni ari Benjamin."
                },
                {
                    "number": 4,
                    "text": "Ket linuktan manen ni ari Benjamin ti ngiwatna ket rinugianna ti nagsarita kadakuada, a kinunana: Gagayyem ken kakabsatko, kakabagian ken kakailiak, kayatko manen nga awisen ti imatangyo, tapno denggen ken awatenyo dagiti nabati pay a balikas nga ibagak kadakayo."
                },
                {
                    "number": 5,
                    "text": "Ta adtoy, no ti pannakaammo iti kinaimbag ti Dios iti daytoy a kanito ti nangriing kadakayo a mangusig iti kinaubbawyo, ken kinaawan ti pategyo ken pannakaiderraasyo—"
                },
                {
                    "number": 6,
                    "text": "Kunak kadakayo, no maubogyo ti kinasayaat ti Dios, ken awan umasping a pannakabalinna, ken ti kinasiribna, ken ti kinaanusna, ken ti naunday a panagsagabana a maipaay kadagiti annak ti tao; ken kasta met, ti pannubbot a naisagana manipud iti pannakaparsua ti lubong, tapno iti kasta dumteng kenkuana ti pannakaisalakan a mamataud iti panagtalekna iti Apo, ken masapul a naregta nga agtungpal kadagiti bilin, ket agtultuloy ti pammatina iti unos ti panagbiagna, kayatko a sawen, ti biag ti nainlasagan a bagi—"
                },
                {
                    "number": 7,
                    "text": "Kunak, a daytoy ti tao nga umawat iti pannakaisalakan, babaen ti pannubbot a naisagana manipud iti pannakaparsua ti lubong nga agpaay iti amin a tao, iti uray ania manipud iti pannakatnag ni Adan, wenno dagiti adda, wenno siasino man nga addanto, agpapan pay iti panungpalan ti lubong."
                },
                {
                    "number": 8,
                    "text": "Ket daytoy ti pamuspusan tapno dumteng ti pannakaisalakan. Ket awan ti sabali a pakaisalakanan malaksid iti naibagan; wenno adda uray ania nga annuroten a pakaisalakanan ti tao, malaksid kadagiti annuroten a naibagakon kadakayo."
                },
                {
                    "number": 9,
                    "text": "Mamatikayo iti Dios; mamatikayo nga isu, a pinarsuana ti amin a banag, iti langit ken iti daga; mamatikayo nga adda kenkuana amin a kinasirib, ken amin a pannakabalin, iti langit ken iti daga; mamatikayo a saan nga ammo ti tao ti amin a banag nga ammo ti Apo."
                },
                {
                    "number": 10,
                    "text": "Ket manen, mamatikayo a nasken ti panagbabawiyo iti basbasolyo ket iwagsakyo ida, ken agpakumbabakayo iti sango ti Dios; ken agkiddawkayo a naimpusuan tapno pakawanennakayo; ket ita, no mamatikayo kadagitoy a banag penkenyo nga aramidenyo ida."
                },
                {
                    "number": 11,
                    "text": "Ket kunak manen kadakayo a kas nasaok idin, a no naubogyon ti kinadayag ti Dios, wenno naammuanyon ti kinaimbagna ken napadasyon ti ayatna, ken inawatyon ti pannakapakawan ti basbasolyo, a nangted iti aglaplapusanan a ragsak iti kararuayo, agpapan pay a kasta kayatko a lagipenyo, ken kanayon a laglagipenyo, ti kinaindaklan ti Dios, ken ti kinanumoyo, ken ti kinaimbagna ken ti naunday a panagsagabana a maipaay kadakayo, nga awan kaikarianna a nabiag, ket agpakumbabakayo iti awan umasping a kinapakumbaba, nga inaldaw nga umaw-awag iti nagan ti Apo, ken mangitakder iti natibker a pammati iti dayta umayto, a nagaon iti ngiwat ti anghel."
                },
                {
                    "number": 12,
                    "text": "Ket adtoy, kunak kadakayo a kanayonkayonto a naragsak no aramidenyo daytoy, ken mapno iti ayat ti Dios, ken agtultuloy ti pannakapakawan ti basbasolyo; ket umadunto ti ammoyo maipanggep iti dayag ti namarsua kadakayo, wenno iti pannakaammo iti nalinteg ken iti pudno."
                },
                {
                    "number": 13,
                    "text": "Ket awanto ti gagemyo nga agpipinnasakit iti tunggal maysa, ngem agbiagkayonto ketdi a sitatalna, ken mangipaay iti tunggal tao ti naikari kenkuana."
                },
                {
                    "number": 14,
                    "text": "Ket diyo ipalubos nga agbisin, wenno aglamulamo dagiti annakyo; wenno ipalubos nga aglabsingda iti linteg ti Dios, ken agkakabil ken agaapa ti tunggal maysa, ken agpaay iti sairo, nga isu ti pangulo ti basol, wenno dakes nga espiritu a naibagan dagiti ammatayo a kabusor ti amin a kinalinteg."
                },
                {
                    "number": 15,
                    "text": "Ngem isuroyo ida a magna iti dalan ti kinapudno ken kinasimbeng; isuroyo ida nga agpipinnateg, ken agpaay iti tunggal maysa."
                },
                {
                    "number": 16,
                    "text": "Ken kasta met, a dakayo ti tumulong kadagiti makasapul iti tulongyo; ibinglayanyo iti taraon nga adda kadakayo dagiti makasapul; ket diyo ipalubos nga agpalama ken umararawdanto kadakayo nga awan kapapayanna, ket baybay-anyonto ida a mapukaw."
                },
                {
                    "number": 17,
                    "text": "Nalabit a kunaenyonto: Ti tao ti nangaramid iti kinapimpimanna; gapuna a yadayok ti imak, ket diak ikkan iti makan wenno ibinglayan iti taraon tapno saan nga agruam, ta nalinteg dagiti dusana—"
                },
                {
                    "number": 18,
                    "text": "Ngem kunak kenka, O tao, siasino man a mangaramid iti kastoy addanto nabileg a panggapuanna nga agbabawi; ket no saan nga agbabawi iti dayta nga inaramidna, mapukawto a mamimpinsan, ket awanto ti lugarna iti pagarian ti Dios."
                },
                {
                    "number": 19,
                    "text": "Ta adtoy, saantayo, aya, a makilimlimos amin? Saantayo amin, aya, nga italek iti isu met laeng a Nabiag, nga isu ti Dios, ti amin a sanikua nga adda kadatayo, ti taraon ken pagan-anay, ken ti balitok, ken ti pirak, ken ti amin a kinabaknang nga adda kadatayo?"
                },
                {
                    "number": 20,
                    "text": "Ket adtoy, uray iti daytoy a kanito, aw-awaganyo ti naganna, ken idawdawatyo ti pannakapakawan ti basbasolyo. Ket pinaaynakayo kadin? Saan; imbukbokna ti Espirituna kadakayo, ket nakaragsakanna a pinunno dagiti pusoyo iti ragsak, ken kineppetna dagiti ngiwatyo tapno dikay makasao, ta nalaus unay ti ragsakyo."
                },
                {
                    "number": 21,
                    "text": "Ket ita, no ti Dios, a namarsua kadakayo, nga isu ti pangitaltalkanyo iti biagyo ken amin nga adda kadakayo, itedna kadakayo ti ania man a dawatenyo a nalinteg, a sipapammati, a mamati a makaawatkayo, O ngarud, nasken nga agbibinninglaykayo iti taraon nga adda kadakayo iti tunggal maysa."
                },
                {
                    "number": 22,
                    "text": "Ket no ukomenyo ti tao nga umar-araraw kadakayo para iti taraonyo tapno saan a maungaw, ket babalawenyo, nakarkaro la ketdi nga amang ti pannakaipakan ti linteg a mangbabalaw kadakayo gapu iti panangipaidamyo iti taraonyo, a saanyo a kukua no di ket kukua ti Dios, nga isu ti akinkukua iti biagyo; nangruna no dikay immararaw, wenno nagbabawi man la koma kadagiti banag a naaramidyo."
                },
                {
                    "number": 23,
                    "text": "Kunak kadakayo, asi pay dayta a tao, agsipud ta kakuyogna a mapukaw dagiti sanikuana; ket ita, ibagak dagitoy a banag kadakuada a nasaliwanwan kadagiti banag nga adda iti daytoy a lubong."
                },
                {
                    "number": 24,
                    "text": "Ket manen, kunak kadagiti nakurapay, dakayo nga awanan ngem ketdi addaan iti umdas, tapno agbiag iti inaldaw; kayatko a sawen a dakayo amin a saan a nangikaso iti agpalpalama ta awanankayo; kayatko a sawenyo iti pusoyo: saanak a nangted ta awananak, ngem mangtedak no addaanak."
                },
                {
                    "number": 25,
                    "text": "Ket ita, no kunaenyo dagitoy a sipupuso, agtalinaedkayo a nadalus, ket no saan makedngankayo; ket nainkalintegan ti pannakakednganyo ta agumanyo ti saanyo pay a naawat."
                },
                {
                    "number": 26,
                    "text": "Ket ita, gapu kadagitoy banag a nasaok kadakayo—a, gapu iti panagtultuloy ti pannakaugas ti basbasolyo iti inaldaw, tapno dumatagkayo nga awanan basol iti Dios—kayatko a masapul a mangtedkayo iti sanikuayo kadagiti napanglaw, iti tunggal tao a mayannatup iti adda kenkuana, kas iti panangpakan iti mabisin, panangkawes iti lamulamo, panangsarungkar iti masakit ken panangipaay iti naespirituan ken naindagaan a pakalag-ananda, a mayannatup iti pakasapulanda."
                },
                {
                    "number": 27,
                    "text": "Ket penkenyo a maaramid amin dagitoy a banag a nainsiriban ken naurnos; agsipud ta saan a masapul nga agtaray ti tao iti naparpardas ngem iti kabaelanna. Ket manen, nasken a naregta tapno magun-odna ti gunggona; gapuna, amin a banag nasken a naurnos ti pannakaaramidna."
                },
                {
                    "number": 28,
                    "text": "Ket kayatko a nasken a laglagipenyo, a siasino man kadakayo ti bimmulod iti kaarrubana, masapul nga isublina ti banag a binulodna, a maibatay iti nakitulaganna, wenno dakayo ti agbasol; wenno mapabasolyo met ti kaarrubayo."
                },
                {
                    "number": 29,
                    "text": "Ket kamaudiananna, saanko a maibaga kadakayo ti amin a banag a mabalin a pagbasolanyo; agsipud ta adda dagiti nadumaduma a dalan ken pamuspusan, nga adu unay ket diak ida mabilang."
                },
                {
                    "number": 30,
                    "text": "Ngem daytoy laeng ti makunak kadakayo, a no saanyo nga annadan ti bagbagiyo, ken ti pampanunotyo, ken ti sasaoyo, ken ti aramidyo, ken tungpalen dagiti bilin ti Dios, ken panagtultulnogyo iti pammati a nangngeganyo maipapan iti yaay ti Apotayo, agpapan pay iti kamaudianan ti biagyo, masapul a mapukawkayo. Ket ita, O tao, laglagipem, ket saanka a mapukaw."
                }
            ]
        },
        "/study/scriptures/bofm/mosiah/5": {
            "uri": "/study/scriptures/bofm/mosiah/5",
            "title": "Mosiah 5",
            "data_type": "chapter",
            "chapter_name": "Kapitulo 5",
            "chapter_summary": [
                "Agbalin dagiti santo nga annak ni Cristo gapu iti pammati—Maawaganda ngarud babaen iti nagan ni Cristo—Bagbagaan ida ni ari Benjamin nga agtalinaed a natibker ken saan a maupay iti nasayaat nga aramid. Agarup 124 S.C."
            ],
            "verses": [
                {
                    "number": 1,
                    "text": "Ket ita, napasamak nga idi binagbagaan ni ari Benjamin dagiti taona, nangibaon iti mapan kadakuada, ta tinarigagayanna a maammuan kadagiti taona no mamatida kadagiti imbagana kadakuada."
                },
                {
                    "number": 2,
                    "text": "Ket sangsangkamaysada a nangidir-i, a kinunada: Wen, mamatikami kadagiti amin nga insawangmo kadakami; ket kasta met, nga ammomi ti kinatalged ken kinapudnoda, agsipud ta ti Espiritu ti Apo a Mannakabalin amin, a nangipaay iti naindaklan a panagbalbaliw kadakami, wenno iti puspusomi, nga awanen kadakami ti tarigagay nga agaramid iti kinadakes, ngem ti ketdi agtultuloy a panagaramid iti kinaimbag."
                },
                {
                    "number": 3,
                    "text": "Ket dakami, kadakami, kasta met, babaen ti agnanayon a kinaimbag ti Dios, ken ti panangiparangarang ti Espirituna, nga addaankami iti naisangsangayan a pannakasirmata iti dayta umay; ket no koma mabalin, maipadtomi ti amin a banag."
                },
                {
                    "number": 4,
                    "text": "Ket ti pammatimi kadagiti banag a naibagan ti arimi ti nangted kadakami iti daytoy naindaklan a pannakaammo, gapuna a nagrag-okami iti kasta unay."
                },
                {
                    "number": 5,
                    "text": "Ket siaayatkami a makitulag iti Diosmi nga agaramid iti pagayatanna, ken agtungpal kadagiti bilinna iti amin a banag nga ibilinnanto kadakami, iti amin a nabati nga aldawmi, tapno saanmi nga ibaklay ti awan gibusna a panagrigat, a kas iti naibaga ti anghel, tapno dimi mainum iti kopa ti pungtot ti Dios."
                },
                {
                    "number": 6,
                    "text": "Ket ita, dagitoy ti balikas a tinarigagayan ni ari Benjamin kadakuada; ket kinunana ngarud kadakuada: Dakayo ti nangyebkas kadagiti balikas a tinarigagayak; ket nalinteg a katulagan ti intulagyo."
                },
                {
                    "number": 7,
                    "text": "Ket ita, gapu iti katulagan nga inaramidyo maawagankayo nga annak ni Cristo, annakna a lallaki, ken annakna a babbai; ta adtoy, impasngaynakayo a naespirituan iti daytoy nga aldaw; gapu ta kinunayo a nangabaruanan dagiti pusoyo gapu iti pammatiyo iti naganna; ngarud, naipasngaykayo kenkuana ket nagbalinkayo nga annakna."
                },
                {
                    "number": 8,
                    "text": "Ket nawayawayaankayo babaen daytoy nga ulo, ket awan ti sabali nga ulo a makawayawaya kadakayo. Awan ti sabali a nagan a naited a paggapuan ti pannakaisalakan; ngarud, kayatko a gun-odenyo ti nagan ni Cristo, dakayo a nakitulag iti Dios, ta masapul a natulnogkayo agingga iti kanibusanan ti biagyo."
                },
                {
                    "number": 9,
                    "text": "Ket napasamak a siasino man a mangaramid iti daytoy masarakanto iti makanawan nga ima ti Dios, ta ammonanto ti nagan a pakaawaganna; agsipud ta maawaganto iti nagan ni Cristo."
                },
                {
                    "number": 10,
                    "text": "Ket ita mapasamak, a nasken a maawagan iti sabali a nagan ti siasino man a di umawat iti nagan ni Cristo; ngarud, masarakannanto ti bagina iti makanigid ti Dios."
                },
                {
                    "number": 11,
                    "text": "Ket kayatko a masapul a laglagipenyo met, a daytoy ti nagan a kinunak a masapul nga itedko kadakayo a saan a mabalin a mamulitan, malaksid no aglabsingkayo; ngarud, agannadkayo tapno saankayo nga aglabsing, tapno saan a mapukaw ti nagan iti puspusoyo."
                },
                {
                    "number": 12,
                    "text": "Ket kunak kadakayo, kayatko a masapul a laglagipenyo a salimetmetan a kanayon ti nagan a naisurat iti puspusoyo, tapno saankayo a masarakan iti makanigid ti Dios, ngem tapno mangngeg ken mailasinyo ti timek a mangawag kadakayo, ken kasta met, ti nagan a pangawagna kadakayo."
                },
                {
                    "number": 13,
                    "text": "Gapu ta kasano ti pannakaammo ti tao iti amo a saanna a nagpaayan, ken isu a ganggannaet kenkuana, ken adayo iti pampanunot ken panggep ti pusona?"
                },
                {
                    "number": 14,
                    "text": "Ket manen, alaen, aya, ti tao ti asno ti kaarrubana, ket tagikuaenna? Kunak kadakayo: Saan; dina pay pakarikutan a pakanen dagiti arbanna, ngem bugawenna, ken paruarenna ida. Kunak kadakayo, a kasta met ti mapasamak kadakayo no saanyo nga ammo ti nagan a mayawag kadakayo."
                },
                {
                    "number": 15,
                    "text": "Ngarud, kayatko a tumibkerkayo ken saan a maisin, kanayon nga agaramid iti adu a naimbag, tapno ni Cristo, ti Apo a Dios a Mannakabalin amin, kupikopannakayo, tapno maipankayo idiay langit, tapno maaddaankayo iti agnanayon a pannakaisalakan ken agnanayon a biag, babaen ti sirib, ken pannakabalin, ken kinalinteg, ken kinamanangngaasina a namarsua iti amin a banag, idiay langit ken iti daga, nga isu ti Dios a kangatuan. Amen."
                }
            ]
        },
        "/study/scriptures/bofm/mosiah/6": {
            "uri": "/study/scriptures/bofm/mosiah/6",
            "title": "Mosiah 6",
            "data_type": "chapter",
            "chapter_name": "Kapitulo 6",
            "chapter_summary": [
                "Isurat ni ari Benjamin ti nagnagan dagiti tao ken mangtuding iti saserdote a mangisuro kadakuada—Agturay ni Mosiah a nalinteg nga ari. Agarup 124–121 S.C."
            ],
            "verses": [
                {
                    "number": 1,
                    "text": "Ket ita, napanunot ni ari Benjamin a maikanada, kalpasan ti panagsaona kadagiti tao, a nasken nga alaenna ti nagnagan dagiti amin a nakitulag iti Dios a mangtungpal kadagiti bilinna."
                },
                {
                    "number": 2,
                    "text": "Ket napasamak nga awan ti uray no maysa a kararua, malaksid kadagiti maladaga, a di nakitulag ken immawat iti nagan ni Cristo."
                },
                {
                    "number": 3,
                    "text": "Ket manen, napasamak nga idi maigibus ni ari Benjamin amin dagitoy a banag, ken maikkan-pategna ti lalaki nga anakna a ni Mosiah nga ari ken mangituray kadagiti taona, ken naitednan amin a pagrebbengan maipanggep iti pagarian, ken nakadutoken iti saserdote a mangisuro kadagiti tao, a sadiay mangngegda koma ken maammuanda dagiti bilin ti Dios, ken riingenna ida a manglagip iti inaramidda a sapata, pinagawidna ti ummong, ket nagsublida, tunggal maysa, kas maibatay iti kaamaanda, iti balbalayda."
                },
                {
                    "number": 4,
                    "text": "Ket nangrugi ti panangisaup ni Mosiah iti amana nga agturay. Ket nangrugi nga agturay iti maika-sangapulo-ket-tallo a tawenna, a nangbukel, iti agarup uppat a gasut ken pitopulo-ket–innem a tawen manipud iti kanito nga ipapanaw ni Lehi iti Jerusalem."
                },
                {
                    "number": 5,
                    "text": "Ket nagbiag pay ni ari Benjamin iti tallo a tawen sakbay a natay."
                },
                {
                    "number": 6,
                    "text": "Ket napasamak a sinurot ni Mosiah ti pagayatan ti Apo, ket tinungpalna dagiti pangngeddeng ken alagadenna, ket tinungpalna dagiti bilinna iti amin a banag a paaramidna kenkuana."
                },
                {
                    "number": 7,
                    "text": "Ket kayat ni ari Mosiah a nasken a sukayen dagiti taona ti daga. Kasta met, kenkuana, nagsukay iti daga, tapno sadiay saan nga agbalin a dagensen dagiti taona, tapno maaramidna ti maibatay iti inaramid ti amana iti amin a banag. Ket awan ti panagsusupanget kadagiti taona iti las-ud ti tallo a tawen."
                }
            ]
        },
        "/study/scriptures/bofm/mosiah/7": {
            "uri": "/study/scriptures/bofm/mosiah/7",
            "title": "Mosiah 7",
            "data_type": "chapter",
            "chapter_name": "Kapitulo 7",
            "chapter_summary": [
                "Masarakan ni Ammon ti daga a Lehi-Nephi, a ni Limhi ti ari—Balud dagiti Lamanite dagiti tao ni Limhi—Saritaen ni Limhi ti pakasaritaanda—Impaneknek ti maysa a propeta (ni Abinadi) a ni Cristo ti Dios ken Ama ti amin a banag—Agani iti alipugpog dagiti agmula iti kinarugit, ket maisalakan dagiti agtalek iti Apo. Agarup 121 S.C."
            ],
            "verses": [
                {
                    "number": 1,
                    "text": "Ket ita, napasamak a kalpasan ti agtultuloy a kinatalinaay ni ari Mosiah iti las-ud ti tallo a tawen, tinarigagayanna a maammuan ti maipanggep kadagiti tao a napan nagtaeng iti daga a Lehi-Nephi, wenno iti siudad ti Lehi-Nephi; ta awan ti nangngeg dagiti taona kadakuada manipud iti kanito nga ipapanawda iti daga a Zarahemla; ngarud, pinagpulkokda babaen ti pannutilda."
                },
                {
                    "number": 2,
                    "text": "Ket napasamak nga impalubos ni ari Mosiah a makapan iti daga a Lehi-Nephi ti sangapulo-ket-innem kadagiti napigsa a lallakida, tapno dumamag maipanggep kadagiti kakabsatda."
                },
                {
                    "number": 3,
                    "text": "Ket napasamak a nagrubbuatda iti kabigatanna, nga inkuyogda ti maysa nga agnagan iti Ammon, gapu ta napigsa ken maingel a lalaki, ken nagtaud iti kaputotan ni Zarahemla; ket isu met ti dadauloda."
                },
                {
                    "number": 4,
                    "text": "Ket ita, dida ammo ti turongenda iti panagdaliasatda iti langalang iti idadanonda iti daga a Lehi-Nephi; ngarud nagallaallada iti adu nga aldaw iti kabakiran, a dimmanon pay iti uppat a pulo nga aldaw ti panagallaallada."
                },
                {
                    "number": 5,
                    "text": "Ket kalpasan ti uppat a pulo nga aldaw a panagallaallada nakadanonda iti turod, nga amiananen ti daga a Shilom, ket impatakderda idiay dagiti toldada."
                },
                {
                    "number": 6,
                    "text": "Ket nangala ni Ammon iti tallo kadagiti kabsatna, nga Amaleki, Helem, ken Hem ti naganda, ket napanda iti daga a Nephi."
                },
                {
                    "number": 7,
                    "text": "Ket adtoy, nasarakanda ti ari dagiti tao nga adda iti daga a Nephi, ken iti daga a Shilom; ket inalikubkob ida dagiti guardia ti ari, ket innalada ida, ken pinungoda ida, ket naipanda iti pagbaludan."
                },
                {
                    "number": 8,
                    "text": "Ket napasamak a kalpasan ti pannakaibaludda iti dua nga aldaw naisaklangda manen iti ari, ket nawarwar ti pungoda; ket nagtakderda iti sango ti ari, ket napalubosanda, wenno nabilinda, a nasken a sungbatanda dagiti saludsodna."
                },
                {
                    "number": 9,
                    "text": "Ket kinunana kadakuada: Adtoy, siak ni Limhi, ti lalaki nga anak ni Noe, a lalaki nga anak ni Zeniff, a naggapu iti daga a Zarahemla tapno tawidenna daytoy a daga, a daga dagiti ammada, a nagbalin nga ari babaen ti timek dagiti tao."
                },
                {
                    "number": 10,
                    "text": "Ket ita, kayatko a maammuan ti gapu ti panagturedyo nga immasideg iti sarikedked ti siudad, kaano bayat ti kaaddak, a mismo, a kaduak dagiti guardiak iti ruar ti ruangan?"
                },
                {
                    "number": 11,
                    "text": "Ket ita, daytoy ti gapuna a tinarigagayak ti pannakaaywanyo, tapno pagsaludsodankayo, no saan imbilinko koman kadagiti guardiak ti panangpatayda kadakayo. Mapalubosankayo nga agsao."
                },
                {
                    "number": 12,
                    "text": "Ket ita, idi maammuan ni Ammon a mapalubosan nga agsao, immasideg ket nagkurno iti sango ti ari; ket kinunana idi umangad manen: O ari, agyamanak unay iti Dios ita nga aldaw ta sibibiagak pay, ken mapalubosanak nga agsao; ket ikagumaak ti agsao iti nalawag;"
                },
                {
                    "number": 13,
                    "text": "Ta naipanamnama kaniak a no am-ammonak koma dimo la ketdi tinarigagayan a mapungoak. Ta siak ni Ammon, ket nagtaudak iti kaputotan ni Zarahemla, ket naggapuak iti daga ti Zarahemla tapno dumamag maipanggep kadagiti kakabsatmi, nga impanaw ni Zeniff iti dayta a daga."
                },
                {
                    "number": 14,
                    "text": "Ket ita, napasamak nga idi mangngeg ni Limhi ti imbaga ni Ammon, naragsakan unay, ket kinunana: Ita, ammokon nga awan pangngadua a sibibiag pay dagiti kabsatko iti daga a Zarahemla. Ket ita, agrag-oak; ket ibagakto inton bigat nga agrag-o met dagiti taok."
                },
                {
                    "number": 15,
                    "text": "Ta adtoy, adipendakami dagiti Lamanite, ket agbubuiskami iti buis a nadagsen unay nga ibaklay. Ket ita, adtoy, wayawayaandakami dagiti kabsatmi iti pannakaadipenmi, wenno kadagiti ima dagiti Lamanite, ket agbalinkaminto nga adipenda; ta nasaysayaat nga adipendakami dagiti Nephite ngem iti agbuiskami iti ari dagiti Lamanite."
                },
                {
                    "number": 16,
                    "text": "Ket ita, binilin ni ari Limhi dagiti guardiana a saandan a punguen ni Ammon ken dagiti kabsatna, ngem palubosanda ida a mapan iti turod iti amianan ti Shilom, ket itugotda dagiti kabsatda iti siudad, tapno manganda idiay, ken uminumda, ken makainanada iti bannogda a nagdaliasat; ta adu a banag ti sinagabada; nagsagabada iti bisin, waw, ken bannog."
                },
                {
                    "number": 17,
                    "text": "Ket ita, napasamak nga iti kabigatanna inwaragawag ni ari Limhi kadagiti taona, ket iti kasta ummongenda ti bagbagida a mapan iti templo, tapno dumngegda iti ibagana kadakuada."
                },
                {
                    "number": 18,
                    "text": "Ket napasamak nga idi naummongdan ti bagbagida imbagana kadakuada iti kastoy a wagas, a kinunana: O dakayo, a tattaok, yangadyo dagiti uloyo ket agliwliwakayo; ta adtoy, daytoyen ti panawen, wenno saanen nga adayo, nga awantayonton iti bileg dagiti kabusortayo, iti laksid ti adu a sinagabatayo, nga awan nagmamaayanna; ngem agtalekak nga adda pay laeng nabati a nasamay a pannakidangadang."
                },
                {
                    "number": 19,
                    "text": "Ngarud, yangadyo dagiti uloyo, ket agrag-okayo, ket agtalekkayo iti Dios, iti dayta a Dios nga isu ti Dios ni Abraham, ken ni Isaac, ken ni Jacob; ken kasta met, iti Dios a nangyadayo kadagiti annak ti Israel iti Egipto, ken nangibilin a nasken a magnada iti namaga a daga iti ibaballasiwda iti Nalabaga a Baybay, ken pakanenna ida iti mana tapno saanda a maungaw iti langalang; ken adu pay a banag ti inaramidna kadakuada."
                },
                {
                    "number": 20,
                    "text": "Ket manen, impanaw ti isu met laeng a Dios dagiti ammatayo iti Jerusalem, ket intalimeng ken tinaginayonna dagiti taona agingga ita; ket adtoy, gapu iti kinamanagbasoltayo ken ti makarimon nga aramidtayo ti nangigapuanna a maadipentayo."
                },
                {
                    "number": 21,
                    "text": "Ket dakayo amin ti saksi ita nga aldaw, a ni Zeniff, a nagbalin nga ari dagitoy a tao, isu a naregget unay nga agtawid iti daga dagiti ammana, ngarud iti pannakaallilawna iti sikap ken kinaulbod ni ari Laman, a nakitulag ken ni ari Zeniff, ken nangisuko iti panagtagikua iti paset ti daga, wenno uray pay ti siudad a Lehi-Nephi, ken ti siudad a Shilom; ken amin a daga iti aglawlawna—"
                },
                {
                    "number": 22,
                    "text": "Ket inaramidna amin dagitoy, nga awan sabali a panggepna no di ti panangpaadipenna kadagitoy a tao. Ket adtoy, agbuistayo ita a panawen iti ari dagiti Lamanite, iti gatad ti kagudua ti maistayo, ken ti sebadatayo, ken uray pay ti amin a kita ti binukeltayo, ken kagudua ti annak dagiti pangen ken arbantayo; ken uray pay ti kagudua ti amin a kukuatayo a dawaten kadatayo ti ari dagiti Lamanite, wenno ti biagtayo."
                },
                {
                    "number": 23,
                    "text": "Ket ita, di kadi nadagsen unay daytoy a yabaga? Ket daytoy, sagsagabaentayo, saan kadi a nakaro? Ita adtoy, anian a nagkaro a puon ti pagladingitantayo."
                },
                {
                    "number": 24,
                    "text": "Wen, kunak kadakayo, nakaro dagiti puon ti ladingittayo; ta adtoy manon ti napapatay kadagiti kabsattayo, ket naibukbok ti darada nga awan kapapayanna, ket gapu amin dagitoy iti kinamanagbasol."
                },
                {
                    "number": 25,
                    "text": "Ta no saan koma a natnag dagitoy a tao iti panagbasol saan la ketdi nga impalubos ti Apo nga umasideg kadakuada ti nabileg a sairo. Ngem adtoy, dida denggen dagiti balikasna; ngem timmaud ti panagsusupangetda, a nakaro unay a nakaibukbokan ti darada."
                },
                {
                    "number": 26,
                    "text": "Ket pinapatayda ti propeta ti Apo; wen, ti napili a tao ti Dios, a nangibaga kadakuada ti kinadangkesda ken ti makarimon nga aramidda, ken nangipadto iti adu a banag a mapasamak, wen, uray pay ti yaay ni Cristo."
                },
                {
                    "number": 27,
                    "text": "Ket gapu ta imbagana kadakuada a ni Cristo ti Dios, ti Ama ti amin a banag, ken imbagana nga agparangto a kalanglanga ti tao, ken isu ti langa a nakaparsuaan ti tao idi punganay; wenno iti ababa a pannao, naparsua ti tao a kalanglanga ti Dios, ket bumabanto ti Dios kadagiti annak ti tao, ket maaddaanto iti lasag ken dara, ket mapanto iti amin a paset ti lubong—"
                },
                {
                    "number": 28,
                    "text": "Ket ita, gapu ta imbagana daytoy, pinapatayda; ken adu pay a banag ti inaramidda a nangaron iti pungtot ti Dios kadakuada. Ngarud, asino ti masdaaw iti pannakaadipenda, ken nadusada iti nakaro a panagsagaba?"
                },
                {
                    "number": 29,
                    "text": "Ta adtoy, kinuna ti Apo: diak arayaten dagiti taok iti aldaw a panagbasolda; ngem abbengakto ti dalanda tapno saanda a rumang-ay; ket agbalin ti aramidda a tubengda."
                },
                {
                    "number": 30,
                    "text": "Ket manen, kinunana: No agmula dagiti taok iti kinarugit aniendanto ti taep iti alipugpog; ket sabidongto ti ibungana."
                },
                {
                    "number": 31,
                    "text": "Ket kinunana manen: No agmula dagiti taok iti kinarugit aniendanto ti angin daya, a mangyeg iti madagdagus a pannakadadael."
                },
                {
                    "number": 32,
                    "text": "Ket ita, adtoy, natungpalen ti kari ti Apo, ket nadusa ken nagsagabakayo."
                },
                {
                    "number": 33,
                    "text": "Ngem no agsublikayo iti Apo a naimpusuan ti panggepyo, ken agtalekkayo kenkuana, ken agserbikayo kenkuana iti amin a kinaregta ti panunot, no aramidenyo daytoy, wayawayaannakayo, a maibatay iti pagayatan ken pakaragsakanna, iti pannakaadipen."
                }
            ]
        },
        "/study/scriptures/bofm/mosiah/8": {
            "uri": "/study/scriptures/bofm/mosiah/8",
            "title": "Mosiah 8",
            "data_type": "chapter",
            "chapter_name": "Kapitulo 8",
            "chapter_summary": [
                "Isuro ni Ammon dagiti tao ni Limhi—Adalenna dagiti duapulo-ket-uppat a pinanid a Jaredite—Mabalin a maipatarus dagiti nagkauna a kasuratan babaen dagiti padto—Awan ti nabilbileg a sagut ngem ti kinamammadto. Agarup 121 S.C."
            ],
            "verses": [
                {
                    "number": 1,
                    "text": "Ket napasamak a kalpasan ti panangigibus ni ari Limhi ti pannakisaona kadagiti taona, ta adu a banag ti imbagana kadakuada ken sumagmamano laeng kadagitoy ti insuratko itoy a libro, imbagana kadagiti taona ti amin a banag maipanggep kadagiti kakabsatda nga adda iti Zarahemla."
                },
                {
                    "number": 2,
                    "text": "Ket imbilinna a sumango ni Ammon iti ummong, ket ulitenna kadakuada amin a napagteng dagiti kabsatda manipud iti panawen nga ipapanaw ni Zeniff iti daga agpapan pay iti panawen a panangipanawna iti bagina iti daga."
                },
                {
                    "number": 3,
                    "text": "Ken inulitna met kadakuada dagiti naudi a balikas nga insuro kadakuada ni ari Benjamin, ket inlawlawagna dagitoy kadagiti tao ni ari Limhi, tapno bareng maawatanda amin a balikas nga ibagana."
                },
                {
                    "number": 4,
                    "text": "Ket napasamak a kalpasan ti panangaramidna amin kadagitoy, a pinalubosan ni ari Limhi ti ummong, ket imbilinna nga agsubli ti tunggal maysa iti balayna."
                },
                {
                    "number": 5,
                    "text": "Ket napasamak nga imbilinna a dagiti pinanid a naglaon iti kasuratan dagiti taona manipud iti panawen nga ipapanawda iti Zarahemla, nasken a maited ken ni Ammon, tapno mabasana ida."
                },
                {
                    "number": 6,
                    "text": "Ita, apaman a nabasa ni Ammon ti kasuratan, dinamag ti ari kadakuada tapno maammuanna no maibuksilanna dagiti pagsasao, ket imbaga kenkuana ni Ammon a saan."
                },
                {
                    "number": 7,
                    "text": "Ket imbaga ti ari kenkuana: Iti leddaangko gapu iti panagsagaba dagiti taok, ibilinko a nasken nga agdaliasat ti uppat-a-pulo-ket-tallo a taok iti langalang, ket iti kasta bareng no masarakanda ti daga a Zarahemla, tapno maidawatmi kadagiti kabsatmi a wayawayaandakami iti pannakaadipenmi."
                },
                {
                    "number": 8,
                    "text": "Ket nayaw-awanda iti langalang iti las-ud ti adu nga aldaw, ngem naregtada latta, ket nagsublida itoy a daga a dida nasarakan ti daga a Zarahemla, a nagdaliasatda iti daga iti adu a kadandanuman, a nakaduktalanda iti daga a naaplagan iti tultulang ti tattao, ken ay-ayup, ken naaplagan pay iti rebba ti paspasdek ti nadumaduma a kita, a naduktalanda ti daga a nagbiagan ti tattao a kas iti kaadu ti pangen ti Israel."
                },
                {
                    "number": 9,
                    "text": "Ket para iti pammaneknek a pudno dagiti banag a nasaoda nangyawidda iti duapulo-ket-uppat a pinanid a napno iti kitikit, ket puroda a balitok."
                },
                {
                    "number": 10,
                    "text": "Ket adtoy, met, nagyawidda iti kabal, a dadakkel, a naaramidda iti gambang ken kobre, ket nalagdada."
                },
                {
                    "number": 11,
                    "text": "Ket manen, nagyawidda iti espada, awanen ti putanda, ken kinnanen ti lati dagiti tademda; ket awan ti asino man iti daga a makaibuksil iti pagsasao a naikitikit kadagiti pinanid. Ngarud kunak kadakayo: Diyo kadi maipatarus?"
                },
                {
                    "number": 12,
                    "text": "Ket kunak manen kadakayo: Adda kadi asino man nga ammoyo a makaipatarus? Ta tarigagayak a nasken a maipatarus dagitoy a kasuratan iti pagsasaotayo; ta, nalabit, a maammuantayo kadagitoy dagiti nabati kadagiti tao a nadadael, a nagtaudan dagitoy a kasuratan; wenno, nalabit, a maammuantayo kadagitoy a tao a nadadael; ket tarigagayak a maammuan ti puon ti nakadadaelanda."
                },
                {
                    "number": 13,
                    "text": "Ita kinuna ni Ammon kenkuana: Maipanamnamak a maibagak kenka, O ari, ti tao a makaipatarus kadagitoy a kasuratan; ta adda kenkuana daytoy tapno makitana, ken maipatarusna amin a kasuratan iti nagkauna a panawen; ket sagut dayta a naggapu iti Dios. Ket maawagan dagita a banag iti agibukbuksil, ket awan ti tao a makakita kadagitoy malaksid no nabilin, malaksid no nasken nga adalenna ti saan a masapul ket nasken a mapukaw. Ket asino man a nabilin a mangkita kadakuada, maawagan met iti mammadto."
                },
                {
                    "number": 14,
                    "text": "Ket adtoy, ti ari dagiti tao nga adda iti Zarahemla ti tao a nabilin a mangaramid kadagitoy a banag, ken addaan iti naindaklan a sagut a naggapu iti Dios."
                },
                {
                    "number": 15,
                    "text": "Ket kinuna ti ari a nabilbileg ti mammadto ngem ti propeta."
                },
                {
                    "number": 16,
                    "text": "Ket kinuna ni Ammon a mammaltiing ti mammadto ket kasta met ti propeta; ket awan ti nabilbileg a sagut a magun-od ti tao, malaksid no adda kenkuana ti pannakabalin ti Dios, a di kabaelan ti asino man a tao; ngem maaddaan met ti tao iti naindaklan a pannakabalin nga ited kenkuana ti Dios."
                },
                {
                    "number": 17,
                    "text": "Ngem maammuan ti mammadto dagiti banag a napalabas, ken dagiti banag nga umay, ket maipalgak kadakuada amin a banag, wenno, nasaysayaat pay, maipakita dagiti nalimed a banag, ket mailawlawag dagiti nailimed a banag, ket ipakaammoda dagiti banag a di ammo, ket ipakitadanto met amin a banag a saan koma a mabalin a maammuan."
                },
                {
                    "number": 18,
                    "text": "Kasta ti pannangted ti Dios iti wagas a ti tao, babaen ti pammati, mabalinna ti agaramid iti nakaskasdaaw a milagro; ngarud agbalin a pangnamnamaan dagiti padana a tao."
                },
                {
                    "number": 19,
                    "text": "Ket ita, nalaus ti rag-o ti ari idi maibaga ni Ammon amin dagitoy a balikas, ket nagyaman iti Dios, a kinunana: Awan duadua a naglaon dagitoy a pinanid iti naindaklan a kinadatdatlag, ket awan duadua a naisagana dagitoy nga agibukbuksil iti panggep a mangipakita amin dagiti nasao a datdatlag kadagiti annak ti tattao."
                },
                {
                    "number": 20,
                    "text": "O anian a kinadatdatlag dagiti aramid ti Apo, ken anian a nagpaut ti panagsagabana kadagiti taona; wen, ken anian a kinabulsek ken ti kinarigat a makaaw-awat dagiti annak ti tattao; ta dida tuntonen ti sirib, wenno tarigagayanda man la koma nga iturayanna ida!"
                },
                {
                    "number": 21,
                    "text": "Wen, kasda la iti atap a pangen a timmaray manipud iti pastor, ket nagwarawara, ket nabugtak, ken linamut ida dagiti ayup iti kabakiran."
                }
            ]
        },
        "/study/scriptures/bofm/mosiah/9": {
            "uri": "/study/scriptures/bofm/mosiah/9",
            "title": "Mosiah 9",
            "data_type": "chapter",
            "chapter_name": "Kapitulo 9",
            "chapter_summary": [
                "Idauluan ni Zeniff ti bunggoy a naggapu iti Zarahemla a pangagaw iti daga a Lehi-Nephi—Palubosan ida ti ari a Lamanite nga agtawid iti daga—Adda gubat iti nagbaetan dagiti Lamanite ken dagiti tao ni Zeniff. Agarup 200–187 S.C."
            ],
            "book_intro": [
                "Ti Kasuratan ni Zeniff—Ti pakaammo dagiti taona, iti panawen nga ipapanawda iti Zarahemla agingga iti panawen a nawayawayaanda kadagiti Lamanite."
            ],
            "verses": [
                {
                    "number": 1,
                    "text": "Siak, ni Zeniff, kas nasuruan iti amin a pagsasao dagiti Nephite, ken kas addaan iti pannakaammo iti daga a Nephi, wenno iti daga nga immuna a tawid dagiti ammami, ken kas naibaon nga espia kadagiti Lamanite tapno espiaak ti bunggoyda, tapno madarup ken mapapatay ida ti buyotmi—ngem idi makitak nga adda naimbag kadakuada kinalikagumak a saanda a mapapatay."
                },
                {
                    "number": 2,
                    "text": "Ngarud, inrupirko kadagiti kabsatko iti langalang, ta kayatko a makitulag ti agturaymi kadakuada; ngem gapu ta naunget ken mammapatay a tao imbilinna ti pannakapapatayko; ngem naisalakanak iti pannakaibukbok ti nabuslon a dara; ta nagraranget dagiti amma, ken dagiti agkakabsat, agingga nga ad-adu iti bilang ti buyotmi ti napapatay iti kabakiran; ket nagsublikami, dakami a naisalakan, iti Zarahemla, a mangipakaammo iti dayta nga estoria kadagiti assawa ken annakda."
                },
                {
                    "number": 3,
                    "text": "Ken mainaig pay, gapu iti essemko a mangtawid iti daga dagiti ammak, nangurnongak iti agtarigagay a mapan agtagikua iti daga, ket inrugimi manen ti nagdaliasat iti langalang iti papanmi iti daga; ngem naparigatkami iti bisin ken nakaro a panagsagaba; ta nabuntogkami a manglagip iti Apo a Diosmi."
                },
                {
                    "number": 4,
                    "text": "Nupay kasta, kalpasan ti adu nga aldaw a panagallaalla iti langalang impatakdermi dagiti toldami iti nakapapatayan dagiti kakabsatmi, nga asideg iti daga dagiti ammami."
                },
                {
                    "number": 5,
                    "text": "Ket napasamak a napanak manen a kinuyog ti uppat kadagiti taok iti siudad, iti ari, tapno maammuak ti kapanunotan ti ari, ken tapno maammuak no mabalinko ti sumurot kadagiti taok a mangtagikua iti daga a sitatalna."
                },
                {
                    "number": 6,
                    "text": "Ket napanak iti ari, ket intulagna kaniak a mabalinko ti mangtagikua iti daga a Lehi-Nephi, ken iti daga a Shilom."
                },
                {
                    "number": 7,
                    "text": "Ken imbilinna met a nasken a pumanaw dagiti taona iti daga, ket mapanak ken dagiti taok iti daga tapno tagikuaenmi."
                },
                {
                    "number": 8,
                    "text": "Ket rinugianmi ti nagpatakder iti pasdek, ken ti nangtarimaan kadagiti sarikedked ti siudad, wen, uray pay dagiti sarikedked ti siudad ti Lehi-Nephi, ken ti siudad ti Shilom."
                },
                {
                    "number": 9,
                    "text": "Ket rinugianmi a sinukay ti daga, wen, uray pay ti amin a kita ti bukbukel, ti bukbukel ti mais, ken ti trigo, ken ti sebada, ken ti neas, ken ti sheum ken bukbukel ti nadumaduma a bungbunga; ket rinugianmi ti nagpaadu ken rimmang-ay iti daga."
                },
                {
                    "number": 10,
                    "text": "Ita ti kinasikap ken kinamanangallilaw ni ari a Laman, ti namagbalin kadagiti taok nga adipen, ket insukona ti daga a tagikuaenmi koma."
                },
                {
                    "number": 11,
                    "text": "Ngarud napasamak, a kalpasan ti panagnaedmi iti daga iti las-ud ti sangapulo-ket-dua a tawen in-inut a nariribukan ni ari Laman, amangan ta iti ania man a wagas agbalin a malalaki dagiti taok iti daga, ket saanda idan a madaeran ket agbalinda nga adipen."
                },
                {
                    "number": 12,
                    "text": "Ita sadut ken managrukbabda a tao iti didiosen; ngarud tinarigagayanda nga agbalinkami nga adipen, tapno bussogenda ti bagbagida kadagiti nagbannoganmi; wen, tapno pagpiestaanda dagiti pastormi iti talon."
                },
                {
                    "number": 13,
                    "text": "Ngarud napasamak a sinugsogan ni ari Laman dagiti taona a makiriri kadagiti taok; ngarud nangrugi ti gubgubat ken panagsusupanget iti daga."
                },
                {
                    "number": 14,
                    "text": "Ta, iti maika-sangapulo-ket-tallo a tawen a panagturayko iti Nephi, iti adayo nga abagatan ti Shilom, bayat ti panangpadpadigos ken panangtartaraken dagiti taok kadagiti pastorda, ken panagsuksukayda kadagiti dagada, adu a pangen ti Lamanite ti nangraut kadakuada ket pinapatayda ida, ken tapno maalada dagiti pastorda, ken mais kadagiti talonda."
                },
                {
                    "number": 15,
                    "text": "Wen, ket napasamak a nagtalawda, amin dagiti saan a naparmek, uray iti siudad ti Nephi, ket inawagandak a salaknibda."
                },
                {
                    "number": 16,
                    "text": "Ket napasamak nga inarmasak ida iti bai, ken iti pana, iti espada, ken iti palang, ken iti pang-or, ken iti palsiit, ken iti amin a kita ti armas a mabalinmi nga aramiden, ket rinautmi kadagiti taok dagiti Lamanite."
                },
                {
                    "number": 17,
                    "text": "Wen, babaen ti bileg ti Apo napanmi ginubat dagiti Lamanite; ta napasnekkami kadagiti taok a nagdawat iti Apo a dinakami koma baybay-an a maitebbang iti ima dagiti kabusormi, ta nariingkami a manglagip iti pannakawayawaya dagiti ammami."
                },
                {
                    "number": 18,
                    "text": "Ket dinengngeg ti Dios ti dawatmi ken sinungbatanna dagiti kararagmi; ket napankami babaen ti bilegna; wen, napanmi ginubat dagiti Lamanite, ket iti maysa nga aldaw ken maysa a rabii nakapapataykami iti tallo ribu ken uppat-a-gasut-ket-tallo; nagpapataykami kadakuada agingga a napapanawmi ida iti dagami."
                },
                {
                    "number": 19,
                    "text": "Ket siak, a mismo, iti imak, timmulongak a nangitanem kadagiti minatayda. Ket adtoy, iti nalabes a leddaang ken ladingitmi, dua gasut ken pitopulo-ket-siam ti natay kadagiti kabsatmi."
                }
            ]
        },
        "/study/scriptures/bofm/mosiah/10": {
            "uri": "/study/scriptures/bofm/mosiah/10",
            "title": "Mosiah 10",
            "data_type": "chapter",
            "chapter_name": "Kapitulo 10",
            "chapter_summary": [
                "Matay ni ari Laman—Narungsot ken nakaam-amak ken mamati iti saan a pudno a kaugalian dagiti taona—Rimbawan ida ni Zeniff ken dagiti taona. Agarup 187–160 S.C."
            ],
            "verses": [
                {
                    "number": 1,
                    "text": "Ket napasamak a rinugianmi manen ti nangbangon iti pagarian ken rinugianmi manen ti nagtagikua iti daga a sitatalna. Ket imbilinko nga adda koma armas a pakigubat a naaramid iti amin a kita, tapno iti kasta adda armas dagiti taok a kalasagda iti panawen a yaay manen dagiti Lamanite a manggubat kadagiti taok."
                },
                {
                    "number": 2,
                    "text": "Ket nangikabilak iti guardia iti aglawlaw ti daga, tapno saan a makastrek manen dagiti Lamanite a dimi madlaw ket dadaelendakami; ket kasta ti panangguardiak kadagiti taok ken dagiti pastorko, ket inlisik ida iti pannakatnagda iti ima dagiti kabusormi."
                },
                {
                    "number": 3,
                    "text": "Ket napasamak a tinawidmi ti daga dagiti ammami iti adu a tawen, wen, iti las-ud ti duapulo-ket-dua a tawen."
                },
                {
                    "number": 4,
                    "text": "Ket imbilinko a nasken a sukayen dagiti lallaki ti daga, ket agpatuboda iti amin a kita ti bukbukel ken amin a kita ti nadumaduma a bungbunga."
                },
                {
                    "number": 5,
                    "text": "Ket imbilinko nga agtibbi dagiti babbai, ken agbannog, ken agtrabaho, ken agabel iti amin a kita ti nalamuyot a seda, wen, ken amin a kita ti lupot, tapno mailemmengmi ti kinalamulamomi; ket iti kasta rumang-aykami iti daga—iti kasta nagtultuloy ti talnami iti daga iti las-ud ti duapulo-ket-dua a tawen."
                },
                {
                    "number": 6,
                    "text": "Ket napasamak a natay ni ari Laman, ket nangrugi a simmublat ti anakna a nagturay. Ket rinugianna a sugsogan dagiti taona a mangbusor kadagiti taok; ngarud nagsaganada a makigubat, ken umay makidangadang kadagiti taok."
                },
                {
                    "number": 7,
                    "text": "Ngem imbaonko dagiti espiak iti aglawlaw ti Shemlon, tapno maduktalak ti panagsagsaganada, tapno maguardiaak ida, tapno saanda a maraut dagiti taok ket dadaelenda ida."
                },
                {
                    "number": 8,
                    "text": "Ket napasamak nga immayda iti amianan ti Shilom, iti adu a pangenda, tattao a nagtagiarmas iti bai, ken iti pana, ken iti espada, ken iti palang, ken iti bato, ken iti palsiit; ket awan ti abbong ti uloda a pinakalboda; ket nabariksanda iti lalat iti lomoda."
                },
                {
                    "number": 9,
                    "text": "Ket napasamak nga imbilinko a mailemmeng iti tangalang dagiti babbai ken annak dagiti taok; kasta met nga imbilinko nga amin dagiti lallaki a makaiggem iti igam, kasta met dagiti agtutubo a lallaki a makabael nga agiggem iti igam, aguurnongda a sangsangkamaysa a makidangadang kadagiti Lamanite; ket inikkak ida iti saad, tunggal lalaki a mainugot iti tawenna."
                },
                {
                    "number": 10,
                    "text": "Ket napasamak a napankami nakidangadang kadagiti Lamanite, ket siak, mismo a siak, iti kinalakaykon, napanak met nakidangadang kadagiti Lamanite. Ket napasamak a napankami nakidangadang babaen ti bileg ti Apo."
                },
                {
                    "number": 11,
                    "text": "Ita, awan ti ammo dagiti Lamanite maipanggep iti Apo, wenno ti bileg ti Apo, ngarud nagpannurayda iti pigsada. Ngem napigsada latta a tao, kas iti kinabileg ti tattao."
                },
                {
                    "number": 12,
                    "text": "Narungsotda, ken nakaam-amak, ken mammapatayda a tao, a mamati iti kaugalian dagiti ammada, nga isu daytoy—Mamatida a napapanawda iti Jerusalem gapu iti kinamanagbasol dagiti ammada, ken dinangran ida dagiti kabsatda iti langalang, ken nadangranda bayat ti ibaballasiwda iti baybay;"
                },
                {
                    "number": 13,
                    "text": "Ket manen, a nadangranda bayat ti kaaddada iti daga nga immuna a tawidda, kalpasan ti ibaballasiwda iti baybay, ket amin dagitoy gapu ta natultulnog ni Nephi a nangtungpal kadagiti bilin ti Apo—ngarud kinanunongan ti Apo, ta nangngeg ti Apo dagiti kararagna ken sinungbatanna ida, ket indauluanna ida iti panagdaliasatda iti langalang."
                },
                {
                    "number": 14,
                    "text": "Ket kinapungtot dagiti kabsatna agsipud ta dida naawatan ti pannakilangen ti Apo; kinapungtotda met maipuon iti danum agsipud iti sukirda iti Apo."
                },
                {
                    "number": 15,
                    "text": "Ket manen, kinapungtotda idi makadanonda iti naikari a daga, agsipud ta kinunada nga innalana ti karbengan dagiti tao a mangituray; ket kinalikagumanda a patayen."
                },
                {
                    "number": 16,
                    "text": "Ket manen, kinapungtotda agsipud ta napan iti langalang kas iti imbilin kenkuana ti Apo, ket innalana dagiti pinanid a gambang a nakaikitikitan dagiti kasuratan, ta kinunada a tinakawna ida."
                },
                {
                    "number": 17,
                    "text": "Ket kasta nga insuroda dagiti annakda a manggura kadakuada, ken nasken a patayenda ida, ken nasken a takawan ken samsamanda ida, ken aramidenda ti amin a kabaelanda a mangdadael kadakuada; ngarud awan inggana ti gurada kadagiti annak ni Nephi."
                },
                {
                    "number": 18,
                    "text": "Ta daytoy ti talaga a gapu ni ari Laman, babaen ti kinasikapna, ken ti naulbod a kinamanangallilawna, ken dagiti makaay-ayo a karina, a nangallilaw kaniak, nga intugotko dagiti taok ditoy a daga, tapno bareng madadaelda ida; wen, ket nagsagabatayo iti daga kadagitoy a panawen."
                },
                {
                    "number": 19,
                    "text": "Ket ita siak, ni Zeniff, kalpasan ti panangibagak amin kadagitoy a banag kadagiti taok maipanggep kadagiti Lamanite, pinarugsok ida a makidangadang iti amin a kabaelanda, nga agtalekda iti Apo; ngarud, nakirupirkami kadakuada, iti sangunsango."
                },
                {
                    "number": 20,
                    "text": "Ket napasamak a pinapanawmi ida iti dagami; ket pinapataymi ida iti nakaro a pammapatay, nakaad-aduda ket dimi ida mabilang."
                },
                {
                    "number": 21,
                    "text": "Ket napasamak a nagsublikami manen iti dagami, ket rinugian manen dagiti taok a sinango dagiti pastorda, ken nangsukay iti dagada."
                },
                {
                    "number": 22,
                    "text": "Ket ita siak, gapu ta lakayakon, inyawatko ti pagarian kadagiti annakko a lallaki; ngarud, awanen ti maibagak. Ket sapay koma ta bendisionan ti Apo dagiti taok. Amen."
                }
            ]
        },
        "/study/scriptures/bofm/mosiah/11": {
            "uri": "/study/scriptures/bofm/mosiah/11",
            "title": "Mosiah 11",
            "data_type": "chapter",
            "chapter_name": "Kapitulo 11",
            "chapter_summary": [
                "Kinadangkes ti panangituray ni ari Noe—Agrennek iti naringgor a panagbiag iti sidong dagiti assawa ken kamalalana—Ipadto ni Abinadi a maadipen dagiti tao—Panggepen a patayen ni ari Noe. Agarup 160–150 S.C."
            ],
            "verses": [
                {
                    "number": 1,
                    "text": "Ket ita napasamak nga intalek ni Zeniff ti pagarian ken ni Noe, maysa kadagiti annakna a lallaki; ngarud rinugian ni Noe nga insaup ti panagturayna; ket saanna a sinurot dagiti wagas ti amana."
                },
                {
                    "number": 2,
                    "text": "Ta adtoy, dina tinungpal dagiti bilin ti Dios, ngem sinurotna ti pagesman ti riknana. Ket naaddaan iti adu nga assawa ken kamalala. Ket pinalugodanna dagiti taona nga agaramid iti basol, ken agaramid iti makadurmen iti imatang ti Apo. Wen, ken nakiinnabigda ken amin a kita ti kinadangkes."
                },
                {
                    "number": 3,
                    "text": "Ket inkeddengna ti apagkalima a buis ti amin a sanikuada, ti apagkalima ti balitok ken pirakda, ken apagkalima ti nasilengda, ken ti kobreda, ken ti gambangda ken ti landokda; ken ti apagkalima ti urbonda; kasta met ti apagkalima ti amin a bukbukelda."
                },
                {
                    "number": 4,
                    "text": "Ket innalana amin dagitoy a pangsalaknibna iti bagina, ken kadagiti assawa ken kamalalana; ken kadagiti saserdotena, ken dagiti assawa ken kamalalada; kasta ti panangbaliwna iti pannakaipagna ti pagarian."
                },
                {
                    "number": 5,
                    "text": "Ta inikkatna amin dagiti saserdote a pinusgan ti amana, ket nangtuding iti kabarbaro a sukatda, a kas kadagiti napalangguad."
                },
                {
                    "number": 6,
                    "text": "Wen, ket kasta ti pannakasalaknibda iti kinasadutda, ken iti panagrukbabda iti didiosen, ken iti kinamannakiabigda, babaen ti buis nga impaulog ni ari Noe kadagiti taona; kasta ti nalabes a panangitandudoda iti kinamanagbasol."
                },
                {
                    "number": 7,
                    "text": "Wen, ket nagbalinda pay a managrukbab iti didiosen, agsipud ta naallilawda iti ulbod ken makapatiray-ok a balikas ti ari ken dagiti saserdote; ta nagibagada iti balikas a makapatiray-ok kadakuada."
                },
                {
                    "number": 8,
                    "text": "Ket napasamak a nangbangon ni ari Noe iti nadaeg ken dadakkel a pasdek; ket inarkosanna iti kayo a kapintasan ti pannakaaramidna, ken amin a kita ti napateg a bambanag, a balitok, ken pirak, ken landok, ken gambang, ken nasileng, ken kobre."
                },
                {
                    "number": 9,
                    "text": "Ken nangbangon met iti dakkel a palasiona, ken trono iti tengnga daytoy, babaen amin iti kayo a kapintasan ken naarkosan iti balitok ken pirak ken napateg a bambanag."
                },
                {
                    "number": 10,
                    "text": "Ket imbilinna met nga agaramid dagiti trabahadorna iti amin a kita ti kapintasan nga aramid iti ikub ti templo, iti kapintasan a kayo, ken kobre, ken gambang."
                },
                {
                    "number": 11,
                    "text": "Ket dagiti tugaw a naisagana kadagiti nangato a saserdote, a naidaddaduma kadagiti sabali a tugaw, inarkosanna iti puro a balitok; ket imbilinna a mayaramidanda iti pagsadagan, tapno adda pangisadaganda iti bagbagida ken dagiti takiagda bayat ti panagsaoda iti inuulbod ken awan kaes-eskanna a balikas kadagiti taona."
                },
                {
                    "number": 12,
                    "text": "Ket napasamak a nangbangon iti torre iti asideg ti templo; wen, iti nakangatngato a torre, iti kasta a kangato tapno makatakder iti tuktok a mangtannawag iti daga a Shilom, kasta met ti daga a Shemlon, a kinamkam dagiti Lamanite; ken makitana pay ti amin a daga iti aglawlaw."
                },
                {
                    "number": 13,
                    "text": "Ket napasamak nga imbilinna ti pannakabangon ti adu a pasdek iti daga a Shilom; ken imbilinna ti pannakabangon ti dakkel a torre iti turod iti amianan ti daga a Shilom, a nagbalin a pagpalpaliwaan dagiti annak ni Nephi iti panawen a panagtalawda iti daga; ket kasta ti nangaramatanna iti kinabaknang a nagun-odna babaen ti buis dagiti taona."
                },
                {
                    "number": 14,
                    "text": "Ket napasamak nga imbukbokna ti riknana iti kinabaknangna, ket binusbosna ti panawenna iti naringgor a panagbiag iti sidong dagiti assawa ken dagiti kamalalana; ken kasta met a binusbos dagiti saserdotena ti panawenda kadagiti balangkantis."
                },
                {
                    "number": 15,
                    "text": "Ket napasamak a minulaanna iti ubas ti aglawlaw; ken nagbangon iti pagpespesanna, ket nagaramid iti adu nga arak; ket ngarud nagbalin a mammartek, kasta met dagiti taona."
                },
                {
                    "number": 16,
                    "text": "Ket napasamak a nangrugi a rinaut dagiti Lamanite dagiti taona, iti saggabassit a bilang, ken tapno papatayenda ida iti talonda, ken bayat ti panangaywanda kadagiti pastorda."
                },
                {
                    "number": 17,
                    "text": "Ket nangibaon ni ari Noe iti guardia iti aglawlaw ti daga tapno matubeng dagitoy; ngem saan a nangibaon iti umdas a bilang, ket dimteng dagiti Lamanite a mangpapatay kadakuada, ken binugawda dagiti pastorda iti ruar ti daga; kasta ti namuidan dagiti Lamanite a nangdadael kadakuada, ken nangaramatanda iti gurada kadakuada."
                },
                {
                    "number": 18,
                    "text": "Ket napasamak nga imbaon ni ari Noe ti buyotna a sumaranget kadakuada, ket napasanudda, wenno pinagsanudda ida a dagus; ngarud, nagsublida a nakaragragsak iti sinamsamda."
                },
                {
                    "number": 19,
                    "text": "Ket ita, timmangsitda iti kinapalangguad ti puspusoda gapu itoy dakkel a balligi; impannakkelda ti pigsada, a kunkunada a kabaelanda a sanguen ti rinibu a Lamanite; ket kasta ti panagpannakkelda, ket naragsakanda iti dara, ken ti pannakaibukbok ti dara dagiti kabsatda, ket gapu daytoy iti kinadangkes ti ari ken dagiti saserdoteda."
                },
                {
                    "number": 20,
                    "text": "Ket napasamak nga adda kadakuada lalaki nga agnagan iti Abinadi; ket nakilaok kadakuada, ken rinugianna ti agipadto, a kinunana: Adtoy, kastoy ti kinuna ti Apo, ket kastoy ti imbilinna kaniak, a kinunana, Mapanka, ket ibagam kadagitoy a tao, kasta ti kinuna ti Apo—Ay-ayto dagitoy a tao, ta nakitak ti makarimon nga aramidda, ken ti kinadangkesda, ken ti kinamanangabigda; ket malaksid no agbabawida yetnagkonto kadakuada ti pungtotko."
                },
                {
                    "number": 21,
                    "text": "Ket malaksid no agbabawida ken sanguenda ti Apo a Diosda, adtoy, yawatkonto ida kadagiti kabusorda; wen, ket mapagbalindanto nga adipen; ket parparigatento ida dagiti kabusorda."
                },
                {
                    "number": 22,
                    "text": "Ket mapasamakto a maammuandanto a siak ti Apo a Diosda, ken managilemak a Dios, a mangeddeng iti kinamanagbasol dagiti taok."
                },
                {
                    "number": 23,
                    "text": "Ket mapasamakto a malaksid no agbabawi dagitoy a tao ken sanguenda ti Apo a Diosda, mapagbalindanto nga adipen; ket awanto ti mangisalakan kadakuada, malaksidto ti Apo a Mannakabalin a Dios."
                },
                {
                    "number": 24,
                    "text": "Wen, ket mapasamakto nga inton umararawda kaniak diakto imdengan a dagus ti ararawda; wen, ket bay-akto ida a parigaten dagiti kabusorda."
                },
                {
                    "number": 25,
                    "text": "Ket malaksid no agbabawida babaen ti panagaruatda iti nakersang ken panaggulgolda iti dapo, ken umararaw a sipupudno iti Apo a Diosda, diakto imdengan dagiti kararagda, wenno isalakan kadagiti pagtutuokanda; ket kastoy ti kinuna ti Apo, ken kastoy ti imbilinna kaniak."
                },
                {
                    "number": 26,
                    "text": "Ita napasamak a kinapungtotda ni Abinadi idi maibagana kadakuada dagitoy a balikas, ket pinadasda a papatayen; ngem insalakan ti Apo kadagiti imada."
                },
                {
                    "number": 27,
                    "text": "Ita idi mangngeg ni ari Noe dagiti balikas nga insawang ni Abinadi kadagiti tao, nagpungtot met; ket kinunana: Asino ni Abinadi, a mangukom kaniak ken dagiti taok, wenno asino ti Apo, a mangipaay kadagiti taok iti kasta ti kakarona a panagtuok?"
                },
                {
                    "number": 28,
                    "text": "Ibilinko kadakayo a yegyo ditoy ni Abinadi, tapno papatayek, ta imbagana dagitoy a banag a mangaron iti pungtot dagiti taok iti tunggal maysa, ken mamataud iti panagsusupanget dagiti taok; ngarud papatayek."
                },
                {
                    "number": 29,
                    "text": "Ita nabulsekan dagiti tao; ngarud pinatangkenda ti puspusoda a maisuppiat ken ni Abinadi, ket pinadasda manipud iti dayta a kanito nga alaen. Ket pinatangken ni ari Noe ti pusona a maisuppiat iti balikas ti Apo, ket saanna nga imbabawi dagiti dakes nga aramidna."
                }
            ]
        },
        "/study/scriptures/bofm/mosiah/12": {
            "uri": "/study/scriptures/bofm/mosiah/12",
            "title": "Mosiah 12",
            "data_type": "chapter",
            "chapter_name": "Kapitulo 12",
            "chapter_summary": [
                "Maibalud ni Abinadi gapu iti panangipadtona iti pannakadadael dagiti tao ken ti ipapatay ni Ari Noe—Adawen dagiti sinsinan saserdote dagiti nasantuan a kasuratan ken agpammarangda a mangsursurot iti linteg ni Moises—Rugian ni Abinadi nga isuro kadakuada ti Sangapulo a Bilin. Agarup 148 S.C."
            ],
            "verses": [
                {
                    "number": 1,
                    "text": "Ket napasamak a kalpasan ti uneg ti dua a tawen a pananglimlimo kadakuada ni Abinadi, tapno dida mailasin, ket rinugianna ti mamadto kadakuada, a kinunana: Kastoy ti imbilin kaniak ti Apo, a kinunana—Abinadi, mapanka ket ikasabam daytoy kadagiti taok, ta pinatangkenda ti puspusoda a maisuppiat kadagiti balikasko; saanda nga imbabawi dagiti dakes nga aramidda; ngarud, yetnagkonto kadakuada ti pungtotko, wen, yetnagkonto ti nakaro a pungtotko kadakuada iti kinamanagbasol ken makarimon nga aramidda."
                },
                {
                    "number": 2,
                    "text": "Wen, ay-ayto daytoy a kaputotan! Ket kinuna ti Apo kaniak: Unnatem ti imam ket mamadtoka, a kunam: Kastoy ti kinuna ti Apo, mapasamakto a daytoy a kaputotan, gapu iti kinamanagbasolda, maadipento, ket masaplitda iti pingping; wen, ken papanawen dagiti lallaki, ken mapapatay; ket dagiti buitre iti tangatang, ken dagiti aso, wen, ken dagiti atap nga ayup, ti manglamutto iti lasagda."
                },
                {
                    "number": 3,
                    "text": "Ket mapasamakto a mapatganto ti biag ni ari Noe iti kas iti pagan-anay iti napudot nga urno; ta maammuannanto a siak ti Apo."
                },
                {
                    "number": 4,
                    "text": "Ket mapasamakto nga isaplitkonto daytoy kadagiti taok iti nasaem a sagabaen, wen, iti bisin ken iti angol; ket bay-akto nga agungorda nga agmalem."
                },
                {
                    "number": 5,
                    "text": "Wen, ket bay-akto nga agbaklayda iti dagensen, ket maabogdanto a kas iti umel nga asno."
                },
                {
                    "number": 6,
                    "text": "Ket mapasamakto a pagtinnagekto ti uraro kadakuada, ket madangranda; kasta met a madangrandanto iti angin nga aggapu iti daya; ket alimutngento met dagiti insekto ti dagada, ken talipuposenda dagiti bukbukelda."
                },
                {
                    "number": 7,
                    "text": "Ket masaplitdanto iti nakaro nga angol—ket aramidek amin dagitoy gapu iti kinamanagbasol ken makarimon nga aramidda."
                },
                {
                    "number": 8,
                    "text": "Ket mapasamakto a malaksid no agbabawida dadaelekto ida a di mangin-ines iti rabaw ti daga; ngem mangibatidanto pay iti kasuratan, ket idulinkonto ida nga agpaay kadagiti sabali a pagilian a mangtagikua iti daga; wen, aramidek ti kastoy a pangduktalko iti makarimon nga aramid dagitoy a tao iti sabsabali a pagilian. Ket adu a banag ti impadto ni Abinadi a maibusor kadagitoy a tao."
                },
                {
                    "number": 9,
                    "text": "Ket napasamak a kinagurada; ket innalada a pinungo nga insaklang iti ari, ket kinunada iti ari: Adtoy, isaklangmi kenka ti tao a nagipadto iti dakes maipanggep kadagiti taom, ket kinunana a dadaelen ida ti Dios."
                },
                {
                    "number": 10,
                    "text": "Ken impadtona pay ti dakes maipanggep iti biagmo, ket imbagana a kaslanto ti biagmo iti pagan-anay iti urno nga adda apuyna."
                },
                {
                    "number": 11,
                    "text": "Ket manen, imbagana a kaarngimto ti luganian, uray pay ti nagango a luganian iti talon, nga inasak dagiti ayup ken nailudekludek."
                },
                {
                    "number": 12,
                    "text": "Ket manen, kinunana a kaarngimto ti sabong ti kalunay, a, no naluomen, no agangin, maitayab iti rabaw ti daga. Ket nagpammarang nga imbaga ti Apo. Ket imbagana a mapasamak amin kenka dagitoy malaksid no agbabawika, ket gapu daytoy iti kinamanagbasolmo."
                },
                {
                    "number": 13,
                    "text": "Ket ita, O ari, ania a dakkel a kinadakes ti naaramidmo, wenno ania a nakaro a nagbasolan ti naaramid dagiti taom, tapno kedngannatayo ti Dios wenno ukomennatayo daytoy a tao?"
                },
                {
                    "number": 14,
                    "text": "Ket ita, O ari, adtoy, awan ti basoltayo, ket sika, O ari, saanka a nagbasol; ngarud, nagulbod daytoy a tao maipanggep kenka, ket nagipadto iti awan kaes-eskanna."
                },
                {
                    "number": 15,
                    "text": "Ket adtoy, napigsatayo, saantayo a maadipen, wenno maibalud dagiti kabusortayo; wen, ket rimmang-ayka iti daga, ken rumang-aykanto pay."
                },
                {
                    "number": 16,
                    "text": "Adtoy, daytoy ti tao, idatagmi kenka; aramidem kenkuana ti namnamaem a pagsayaatam."
                },
                {
                    "number": 17,
                    "text": "Ket napasamak nga imbilin ni ari Noe a nasken a maibalud ni Abinadi; ket imbilinna nga agtitipon dagiti saserdote ta angayenna ti panagnanaming a pangammuanna iti rumbeng nga aramidenna kenkuana."
                },
                {
                    "number": 18,
                    "text": "Ket napasamak a kinunada iti ari: Idatagmo tapno pagsaludsodanmi; ket imbilin ti ari ti pannakaidatagna kadakuada."
                },
                {
                    "number": 19,
                    "text": "Ket rinugianda a nagsaludsodan, tapno ulawenda, tapno maaddaanda iti panggapuanda a mangpabasol; ngem nalawag ti sungbatna kadakuada, ket nasungbatanna amin a saludsodda, wen, ket nasdaawda; ta nasungbatanna amin a saludsodda, ket tinikawna ida iti amin a saoda."
                },
                {
                    "number": 20,
                    "text": "Ket napasamak a maysa kadakuada ti nagkuna kenkuana: Ania ti kayat a sawen dagiti naisurat a balikas, ken insuro dagiti ammatayo, a kinunana:"
                },
                {
                    "number": 21,
                    "text": "Anian a nagpintas iti bambantay dagiti dapanna a nangyeg iti nasayaat a damdamag; a nangisaknap iti kappia; a nangyeg iti nasayaat a damdamag ti nasayaat; a nangisaknap iti pannakaisalakan; a nagkuna iti Zion, Agturay ti Diosmo;"
                },
                {
                    "number": 22,
                    "text": "Ipukkawto dagiti bantaymo; nga agtutunosto ti timekda nga agkanta; ta makitadanto iti sangunsango inton yeg manen ti Apo ti Zion;"
                },
                {
                    "number": 23,
                    "text": "Agrag-okayo; agtutunoskayo nga agkanta nabaybay-an a luglugar ti Jerusalem; ta liniwliwan ti Apo dagiti taona, nasubbotnan ti Jerusalem;"
                },
                {
                    "number": 24,
                    "text": "Impakitan ti Apo ti nasantuan a takiagna iti amin a pagilian, ket maimatanganto ti sangalubongan ti panangisalakan ti Diostayo."
                },
                {
                    "number": 25,
                    "text": "Ket ita kinuna ni Abinadi kadakuada: Saserdotekayo kadi, ket agpampammarangkayo a mangisuro kadagitoy a tao, ken makaawat iti espiritu ti panangipadto, ket tarigagayanyo pay laeng a maammuan kaniak ti kaipapanan dagitoy a banag?"
                },
                {
                    "number": 26,
                    "text": "Kunak kadakayo, ay-aykayonto pay iti panangbalusingsingyo iti wagas ti Apo! Ta diyo koma insuro dagitoy a banag no maawatanyo ida; ngarud, binalusingsingyo dagiti wagas ti Apo."
                },
                {
                    "number": 27,
                    "text": "Diyo inaramat ti pusoyo nga umawat; ngarud, saankayo a nagbalin a mannakaawat. Ngarud, ania ti isuroyo kadagitoy a tao?"
                },
                {
                    "number": 28,
                    "text": "Ket kinunada: Isuromi ti paglintegan ni Moises."
                },
                {
                    "number": 29,
                    "text": "Ket kinunana manen kadakuada: No isuroyo ti paglintegan ni Moises apay a diyo tungpalen? Apay nga iturongyo ti puspusoyo iti kinabaknang? Apay a makiin-innabigkayo ken ibusenyo ti pigsayo kadagiti balangkantis, wen, ken pagbalinenyo a managbasol dagitoy a tao, a nakaigapuan ti panangibaon kaniak ti Apo a mangipadto iti maibusor kadagitoy a tao, wen, uray pay ti nakaro a kinadakes a maibusor kadagitoy a tao."
                },
                {
                    "number": 30,
                    "text": "Diyo kadi ammo a pudno ti ibagbagak? Wen, ammoyo a pudno ti ibagbagak; ket nasken koma nga agarigenggenkayo iti imatang ti Dios."
                },
                {
                    "number": 31,
                    "text": "Ket mapasamakto a masaplitkayonto iti kinamanagbasolyo, ta imbagayo nga insuroyo ti paglintegan ni Moises. Ket ania ti ammoyo maipanggep iti paglintegan ni Moises? Mapasamak kadi ti pannakaisalakan babaen ti paglintegan ni Moises? Ania ti masaoyo?"
                },
                {
                    "number": 32,
                    "text": "Ket insungbatda a mapasamak ti panangisalakan babaen ti paglintegan ni Moises."
                },
                {
                    "number": 33,
                    "text": "Ngem ita kinuna kadakuada ni Abinadi: Ammok a maisalakankayo no tungpalenyo dagiti bilin ti Dios; wen, no tungpalenyo dagiti bilin ti Dios nga inyawatna ken ni Moises iti bantay a Sinai, a kinunana:"
                },
                {
                    "number": 34,
                    "text": "Siak ti Apo a Diosyo, a nangiruar kadakayo iti Egipto, iti balay ti pannakaadipen."
                },
                {
                    "number": 35,
                    "text": "Awan ti bigbigenyo a Dios no di siak."
                },
                {
                    "number": 36,
                    "text": "Dikayo agaramid iti agpaay kadakayo a kinitikitan a ladawan, wenno ti ania man a kapadpada ti parsua iti langit, wenno banag nga adda iti uneg ti daga."
                },
                {
                    "number": 37,
                    "text": "Ket ita kinuna ni Abinadi kadakuada, Naaramidyo kadin amin dagitoy? Kunak kadakayo, Saan, saanyo a naaramid. Ket insuroyo kadi dagitoy a tao a nasken nga aramidenda amin dagitoy a banag? Kunak kadakayo, Saan, saanyo a naaramid."
                }
            ]
        },
        "/study/scriptures/bofm/mosiah/13": {
            "uri": "/study/scriptures/bofm/mosiah/13",
            "title": "Mosiah 13",
            "data_type": "chapter",
            "chapter_name": "Kapitulo 13",
            "chapter_summary": [
                "Salakniban ti nailangitan a bileg ni Abinadi—Isurona ti Sangapulo a Bilin—Saan a dumteng ti pannakaisalakan babaen ti paglintegan laeng ni Moises—Mismo a ti Dios ti mangaramidto iti pannubbot ket subbotenna dagiti taona. Agarup 148 S.C."
            ],
            "verses": [
                {
                    "number": 1,
                    "text": "Ket ita idi mangngegan ti ari dagitoy a balikas, kinunana kadagiti saserdotena: Adaywanyo daytoy a tao, ken patayenyo; ta ania ti aramidentayo kenkuana, agsipud ta agmauyong."
                },
                {
                    "number": 2,
                    "text": "Ket timmakderda ken pinanggepda a dissuan; ngem saan a nagsanud, ket kinunana kadakuada:"
                },
                {
                    "number": 3,
                    "text": "Didak sagiden, ta saplitennakayo ti Dios no dissuandak, ta diak pay nayawat ti mensahe nga inted ti Apo a yawatko; wenno diak pay naibaga kadakayo ti dinawatyo nga ibagak; ngarud, saan nga ipalubos ti Dios a madadaelak itoy a kanito."
                },
                {
                    "number": 4,
                    "text": "Ngem nasken a tungpalek dagiti bilin nga imbilin kaniak ti Dios; ket kaguradak ta imbagak kadakayo ti kinapudno. Ket manen, inkeddengyo nga agmauyongak gapu ta imbagak ti balikas ti Dios."
                },
                {
                    "number": 5,
                    "text": "Ita napasamak kalpasan ti panangibaga ni Abinadi kadagitoy a balikas a saan nga intuloy dagiti tao ni ari Noe a dissuan, ta adda kenkuana ti espiritu ti Apo; ket nasilnagan ti rupana iti aglaplapusanan a rimat, kas iti napasamak ken ni Moises idiay bantay ti Sinai, bayat ti pannakisaritana iti Apo."
                },
                {
                    "number": 6,
                    "text": "Ket nagsao nga addaan iti bileg ken turay a nagtaud iti Dios; ket intuloyna dagiti balikasna, a kinunana:"
                },
                {
                    "number": 7,
                    "text": "Napaneknekanyo nga awan ti bilegyo a mangpatay kaniak, ngarud ileppasko ti mensahek. Wen, ket maawatak a simlep iti puspusoyo agsipud ta imbagak ti kinapudno maipanggep iti kinamanagbasolyo."
                },
                {
                    "number": 8,
                    "text": "Wen, ket pinunnonakayo dagiti balikasko iti kinadatdatlag ken siddaaw, ken pungtot."
                },
                {
                    "number": 9,
                    "text": "Ngem ileppasko ti mensahek; ket kalpasanna awanton ti aniamanna no mapanak, no kastanto sapay koma ta maisalakanak."
                },
                {
                    "number": 10,
                    "text": "Ngem kasta laengen ti maibagak kadakayo, no ania man ti aramidenyo kaniak, kalpasan daytoy, kastanto ti kita wenno anniniwan dagiti banag a dumteng."
                },
                {
                    "number": 11,
                    "text": "Ket ita ibasak kadakayo dagiti nabati a bilin ti Dios, ta maawatak a saanda a naisurat iti puspusoyo; maawatak nga inadalyo ken insuroyo ti kinamanagbasol iti kadakkelan a paset ti panagbiagyo."
                },
                {
                    "number": 12,
                    "text": "Ket ita, laglagipenyo nga imbagak kadakayo: Dikayo agaramid iti agpaay kadakayo a kinitikitan a ladawan, wenno ti ania man a kapadpada ti parsua iti langit, wenno banag nga adda iti uneg ti daga, wenno adda iti danum iti uneg ti daga."
                },
                {
                    "number": 13,
                    "text": "Ket manen: Dikayo agkurno kadakuada, wenno agserbi kadakuada; ta siak nga Apo a Dios managilem a Dios, mangsarungkar iti kinamanagbasol dagiti amma kadagiti ubbing, iti maikatlo ken maikapat a kaputotanda a manggurgura kaniak;"
                },
                {
                    "number": 14,
                    "text": "Ken mangipakita iti asik kadakuada a rinibu a mangipatpateg kaniak ken mangtungtungpal kadagiti bilinko."
                },
                {
                    "number": 15,
                    "text": "Dimo aramaten ti nagan ti Apo a Diosmo iti barengbareng; ta dusaento ti Apo ti mangaramat iti naganna a barengbareng."
                },
                {
                    "number": 16,
                    "text": "Laglagipem ti aldaw a panaginana, tapno mapagtalinaedmo a nasantuan."
                },
                {
                    "number": 17,
                    "text": "Agtrabahoka iti innem nga aldaw, ket aramidem amin nga aramidmo;"
                },
                {
                    "number": 18,
                    "text": "Ngem iti maikapito nga aldaw, ti aldaw a panaginana ti Apo a Diosmo, saanka nga agtrabaho iti ania man, sika, wenno ti anakmo a lalaki, wenno ti anakmo a babai, ti katulongam a lalaki, wenno ti katulongam a babai, wenno dagiti pastormo, wenno ti sangsangaili nga adda iti uneg ti inaladam;"
                },
                {
                    "number": 19,
                    "text": "Ta iti innem nga aldaw inaramid ti Apo ti langit ken daga, ken ti baybay, ken amin nga adda iti unegda; gapuna binendisionan ti Apo ti aldaw a panaginana, ket pinagbalinna a nasantuan."
                },
                {
                    "number": 20,
                    "text": "Dayawem ti ama ken ti inam, tapno agpaut ti aldawmo iti daga nga inted kenka ti Apo a Diosmo."
                },
                {
                    "number": 21,
                    "text": "Dika mamapatay."
                },
                {
                    "number": 22,
                    "text": "Dika makiabig. Dika agtakaw."
                },
                {
                    "number": 23,
                    "text": "Dika agsaksi iti ulbod a maibusor iti kaarrubam."
                },
                {
                    "number": 24,
                    "text": "Dimo aguman ti balay ti kaarrubam, dimo aguman ti asawa ti kaarrubam, wenno ti lalaki a katulonganna, wenno ti babai a katulonganna, wenno ti bakana, wenno ti asnona, wenno ania man a kukua ti kaarrubam."
                },
                {
                    "number": 25,
                    "text": "Ket napasamak a kalpasan ti panangigibus ni Abinadi kadagitoy a pagsasao nga imbagana kadakuada: Insuroyo kadi dagitoy a tao a nasken a surotenda dagitoy a banag a panangtungpal kadagitoy a bilin?"
                },
                {
                    "number": 26,
                    "text": "Kunak kadakayo, Saan; ta no koma inaramidyo, saan koman nga imbilin ti Apo nga umayak ket ipadtok ti dakes a mapasamak kadagitoy a tao."
                },
                {
                    "number": 27,
                    "text": "Ket ita nasaoyo a yeg ti paglintegan ni Moises ti pannakaisalakan. Kunak kadakayo a mainugot unay a nasken pay a tungpalenyo dagiti paglintegan ni Moises; ngem kunak kadakayo, a dumtengto ti kanito a saanen a mainugot a tungpalenyo ti paglintegan ni Moises."
                },
                {
                    "number": 28,
                    "text": "Kangrunaanna pay, kunak kadakayo, a saan laeng a ti paglintegan ti mangyeg iti pannakaisalakan; ken no saan a ti pannubbot, nga aramiden a mismo ti Dios para kadagiti basol ken kinamanagbasol dagiti taona, tapno saan a maliklikan ti pannakapukawda, uray pay ti paglintegan ni Moises."
                },
                {
                    "number": 29,
                    "text": "Ket ita kunak kadakayo a mainugot ti kaadda ti paglintegan a naited kadagiti annak ti Israel, wen, uray pay ti kaigetan a paglintegan; agsipud ta nasukirda a tattao, nalakada a makaaramid iti pagbasolan, ken nabuntog a manglagip iti Apo a Diosda;"
                },
                {
                    "number": 30,
                    "text": "Ngarud adda paglintegan a naited kadakuada, wen, ti paglintegan ti panagaramid ken dagiti ordinansa, ti paglintegan a surotenda a siiget iti inaldaw, a mangipalagip kadakuada iti Dios ken ti pagrebbenganda kenkuana."
                },
                {
                    "number": 31,
                    "text": "Ngem adtoy, kunak kadakayo, nga amin dagitoy a banag ti kita dagiti banag a dumteng."
                },
                {
                    "number": 32,
                    "text": "Ket ita, naawatanda kadi ti paglintegan? Kunak kadakayo, Saan, saanda amin a naawatan ti paglintegan; ket gapu daytoy ti kinatangken ti panagpuspusoda; ta dida naawatan nga awan ti asino man a tao a maisalakan malaksid no babaen ti pannubbot ti Dios."
                },
                {
                    "number": 33,
                    "text": "Ta adtoy, di kadi impadto ni Moises kadakuada ti maipanggep iti yaay ti Mesias, ket nasken a subboten ti Dios dagiti taona? Wen, ken kasta pay ti amin a propeta a namadto manipud iti punganay ti lubong—dida kadi nagsao iti agarup maipanggep kadagitoy a banag?"
                },
                {
                    "number": 34,
                    "text": "Dida kadi imbaga a bumaba a mismo ti Dios kadagiti annak ti tao, ket agtagitao, ket mapan nga addaan iti naisangsangayan a bileg iti rabaw ti daga?"
                },
                {
                    "number": 35,
                    "text": "Wen, ken dida kadi met imbaga nga ipatungpalna ti panagungar dagiti natay, ket isu, a mismo, mairurumento ket agsagaba?"
                }
            ]
        },
        "/study/scriptures/bofm/mosiah/14": {
            "uri": "/study/scriptures/bofm/mosiah/14",
            "title": "Mosiah 14",
            "data_type": "chapter",
            "chapter_name": "Kapitulo 14",
            "chapter_summary": [
                "Agsao ni Isaias a mainugot iti Mesias—Maikari ti pannakaabi ken panagsagabana—Aramidenna ti kararuana a daton iti basol ken mangibabaet kadagiti managbasol—Idilig iti Isaias 53. Agarup 148 S.C."
            ],
            "verses": [
                {
                    "number": 1,
                    "text": "Wen, di kadi met kinuna ni Isaias: Asino ti namati iti padamagtayo, ken asino ti pakaipakitaan ti ima ti Apo?"
                },
                {
                    "number": 2,
                    "text": "Ta dumakkelto iti sidongna a kas iti naganus a mula, ken kas iti ramut a napag-ut iti namaga a daga; awanan iti buya wenno kayaw, ket no kitaentayo awanan iti ngayed tapno esmantayo."
                },
                {
                    "number": 3,
                    "text": "Naumsi ken saan nga inawat dagiti tao; naliday a lalaki, ken asideg iti leddaang; ditayo tinaliaw; naumsi ket ditayo rinaem."
                },
                {
                    "number": 4,
                    "text": "Awan duadua nga inibturanna ti leddaangtayo, ken imbaklayna ti ladingittayo; imbilangtayo pay laeng a dinangran, sinaplit ti Dios, ket nagsagaba."
                },
                {
                    "number": 5,
                    "text": "Ngem nasugatan gapu iti basbasoltayo, nadunor gapu iti kinamanagbasoltayo; adda kenkuana ti pannusa ti talinaaytayo; maagsantayo iti pannaplitna."
                },
                {
                    "number": 6,
                    "text": "Datayo amin, kas karnero, nasayyasayya; inaramid ti tunggal maysa kadatayo ti kayatna; ket naimatangan ti Apo ti kinamanagbasoltayo amin."
                },
                {
                    "number": 7,
                    "text": "Nairurumen, ket nagsagaba, ngem dina latta inungap ti ngiwatna; naipan a kasla kordero iti agparparti, ket kas iti umel a karnero iti sango ti mamukis kenkuana dina ngarud inungap ti ngiwatna."
                },
                {
                    "number": 8,
                    "text": "Nairuar iti pagbaludan ken iti pangukoman; ket asino ti mangipakdaar iti kaputotanna? Ta naisina iti daga dagiti sibibiag; ta nadangran gapu iti basbasol dagiti taok."
                },
                {
                    "number": 9,
                    "text": "Ket inaramidna ti tanemna iti yan dagiti nadangkes, ken ti baknang iti ipapatayna; agsipud ta awan ti inaramidna a dakes, wenno panangallilaw iti ngiwatna."
                },
                {
                    "number": 10,
                    "text": "Naay-ayo latta ti Apo a mangsugat kenkuana; pinagladingitna; inton aramidem ti kararuana a daton iti basol makitananto ti bin-ina, nayonannanto dagiti aldawna, ket apitennanto ti pannakaay-ayo ti Apo."
                },
                {
                    "number": 11,
                    "text": "Makitananto ti panagtutuok ti kararuana, ket mapnekto; babaen ti pannakaammona adunto ti kalintegan dagiti nalinteg a katulongak; ta ibaklaynanto ti kinamanagbasolda."
                },
                {
                    "number": 12,
                    "text": "Ngarud ibinglayakto iti paset ti dakkel, ket bingayennanto dagiti samsam kadagiti napigsa; gapu ta imbukbokna ti kararuana iti patay; ket naibilang kadagiti managbasol; ken imbaklayna ti basbasol ti adu, ket imbabaetna dagiti managbasol."
                }
            ]
        },
        "/study/scriptures/bofm/mosiah/15": {
            "uri": "/study/scriptures/bofm/mosiah/15",
            "title": "Mosiah 15",
            "data_type": "chapter",
            "chapter_name": "Kapitulo 15",
            "chapter_summary": [
                "Kasano a ni Cristo ti Ama ken ti Anak—Agbalin a mangibabaet ken mangibaklay iti basbasol dagiti taona—Isuda ken dagiti nasantuan a propetana ti bukelna—Pasamakennanto ti Panagungar—Addaan iti agnanayon a biag dagiti babassit nga ubbing. Agarup 148 S.C."
            ],
            "verses": [
                {
                    "number": 1,
                    "text": "Ket ita kinuna ni Abinadi kadakuada: Kayatko a maawatanyo a mismo a ti Dios ti bumabanto kadagiti annak ti tao, ken subbotenna dagiti taona."
                },
                {
                    "number": 2,
                    "text": "Ket gapu ta makipagtaengto nga addaan iti lasag maawaganto iti Anak ti Dios, ken gapu ta naikkan iti lasag a kas iti pagayatan ti Ama, ta isu ti Ama ken ti Anak—"
                },
                {
                    "number": 3,
                    "text": "Ti Ama, gapu ta nainaw iti pannakabalin ti Dios; ken ti Anak, gapu iti lasag; kasta ti panagbalinna nga Ama ken Anak—"
                },
                {
                    "number": 4,
                    "text": "Ket maymaysada a Dios, wen, ti kakaisuna nga Agnanayon nga Ama iti langit ken iti daga."
                },
                {
                    "number": 5,
                    "text": "Ket kasta ti panangituray ti Espiritu iti lasag, wenno ti Anak iti Ama, a maymaysa a Dios, nagsagaba iti pannulisog, ket saan a simmuko iti pannulisog, ngem intulokna ti bagina a mauyaw, ken madusa, ken mapapanaw, ken tallikudan dagiti taona."
                },
                {
                    "number": 6,
                    "text": "Ket kalpasan amin daytoy, kalpasan ti panagaramidna iti adu a naindaklan a milagro kadagiti annak ti tao, maiturongto, wen, a kas iti kinuna ni Isaias, a kas iti umel a karnero iti sango ti mammukis, dina ngarud ungapen ti ngiwatna."
                },
                {
                    "number": 7,
                    "text": "Wen, kastanto ngarud ti pannakaiturongna, mailansa iti krus, ken mapapatay, iturayanto ti patay ti lasag, alimunento ti pagayatan ti Ama ti pagayatan ti Anak."
                },
                {
                    "number": 8,
                    "text": "Ket kasta ti panangpekka ti Dios iti begkes ni patay, ta nagballigin iti patay; inikkanna ti Anak iti pannakabalin a mangibabaet kadagiti annak ti tao—"
                },
                {
                    "number": 9,
                    "text": "Gapu ta nagpangaton iti langit, addaan iti lalaem ti panangngaasi; kas napnuan iti pannakipagrikna kadagiti annak ti tao; agtakder iti nagbaetanda iti linteg; a napekkanan ti begkes ni patay, inakonan ti kinamanagbasol ken ti basbasolda, nasubbotnan ida, ken napenneknan ti kasapulan ti linteg."
                },
                {
                    "number": 10,
                    "text": "Ket ita kunak kadakayo, asino ti mangipakdaar iti kaputotanna? Adtoy, kunak kadakayo, nga idi maidaton ti kararuana para iti basol makitananto ti bukelna. Ket ita ania ti makunayo? Ken asinonto ti bukelna?"
                },
                {
                    "number": 11,
                    "text": "Adtoy kunak kadakayo, nga asino man ti nakangngeg kadagiti balikas dagiti propeta a nangipadto iti maipanggep iti yaay ti Apo—kunak kadakayo, a kadagiti dimngeg kadagiti balikasda, ken namati a subboten ti Apo dagiti taona, ken nangisagana iti dayta nga aldaw a pannakaugas ti basbasolda, kunak kadakayo, a dagitoy ti bukelna, wenno isuda ti agtawid iti pagarian ti Dios."
                },
                {
                    "number": 12,
                    "text": "Ta dagitoy ti imbaklayna ti basbasolda; dagitoy ti nakaipuonan ti ipapatayna, tapno subbotenna ida iti basbasolda. Ket ita, saanda kadi nga isu ti bukelna?"
                },
                {
                    "number": 13,
                    "text": "Wen, ken saan kadi a dagiti propeta, tunggal maysa a nangungap iti ngiwatna tapno mangipadto, a saan a natnag iti panagbasol, kayatko a sawen dagiti amin a nasantuan a propeta manipud pay idi punganay ti lubong? Kunak kadakayo nga isuda ti bukelna."
                },
                {
                    "number": 14,
                    "text": "Ket dagitoy dagiti nangisaknap iti kappia, a nangyeg iti naimbag a damag ti naimbag, a nangisaknap iti pannakaisalakan; ken nagkuna iti Zion: Agturay ti Diosyo!"
                },
                {
                    "number": 15,
                    "text": "Ket O anian a nagpintas dagiti dapanda iti bambantay!"
                },
                {
                    "number": 16,
                    "text": "Ket manen, anian a nagpintas ti dapan dagiti mangisaksaknap pay laeng iti kappia iti bambantay!"
                },
                {
                    "number": 17,
                    "text": "Ket manen, anian a nagpintas ti dapan dagiti mangisaknapto pay laeng iti talna iti bambantay manipud ita, wen, manipud itoy a kanito ken iti agnanayon!"
                },
                {
                    "number": 18,
                    "text": "Ket adtoy, kunak kadakayo, saan laeng a dagitoy. Ta O anian a nagpintas dagiti dapan ti mangyeg iti napintas a damag iti bambantay, nga isu ti nangilungalong iti kappia, wen, nga isu ti Apo, a nangsubbot kadagiti taona; wen, isu a nangted iti pannakaisalakan kadagiti taona;"
                },
                {
                    "number": 19,
                    "text": "Ta no saan a gapu iti pannubbot nga inaramidna kadagiti taona, a naisaganan manipud iti pannakabukel ti lubong, kunak kadakayo, no saan a gapu itoy, napukaw koma aminen ti sangkataw-an."
                },
                {
                    "number": 20,
                    "text": "Ngem adtoy, mapekkanto ti begkes ni patay, ket agturayto ti Anak, ket adda bilegna dagiti natay, ngarud, ipatungpalna ti panagungar dagiti natay."
                },
                {
                    "number": 21,
                    "text": "Ket dumteng ti panagungar, ti umuna a panagungar; wen, kas iti panagungar dagiti nalpasen, ken dagiti agdama, ken dagitinto, nga agingga iti panagungar ni Cristo—ta maawaganto."
                },
                {
                    "number": 22,
                    "text": "Ket ita, ti panagungar dagiti amin a propeta, ken amin dagiti namati kadagiti balikasda, wenno amin dagiti nangtungpal kadagiti bilin ti Dios, mairamandanto iti umuna a panagungar; ngarud, isuda ti umuna a panagungar."
                },
                {
                    "number": 23,
                    "text": "Napagungarda tapno makipagtaengda iti Dios a nangsubbot kadakuada; isu nga addaanda iti agnanayon a biag babaen ni Cristo, a nangpekka iti begkes ni patay."
                },
                {
                    "number": 24,
                    "text": "Ket dagitoy dagiti adda lugarna iti umuna a panagungar; ket dagitoy dagiti natay sakbay a dimteng ni Cristo, iti kinakunengda, saan a naipakaammo kadakuada ti pannakaisalakan. Ket isu nga innakman ti Apo ti pannakaisubli dagitoy; ket adda lugarda iti umuna a panagungar, wenno addaan iti agnanayon a biag, kas sinubbot ti Apo."
                },
                {
                    "number": 25,
                    "text": "Ket addaan met dagiti ubbing iti agnanayon a biag."
                },
                {
                    "number": 26,
                    "text": "Ngem adtoy, ken agbutengkayo, ken agpigergerkayo iti sango ti Dios, ta nasken nga agpigergerkayo; ta awan ti sinubbot ti Apo a nangbusor kenkuana ket natayda iti basbasolda; wen, uray pay amin dagiti natay gapu iti basbasolda manipud pay idi punganay ti lubong, a disnudo a bimmusor iti Dios, a makaammon kadagiti bilin ti Dios, ket saanda a natungpal; dagitoy dagiti awanan iti lugar iti umuna a panagungar."
                },
                {
                    "number": 27,
                    "text": "Ngarud dikayo kadi agpigerger? Ta awan ti kasta a maisalakan; ta awan ti kasta a sinubbot ti Apo; wen, ken saan a masubbot ti Apo ti kasta; ta dina maulbod ti bagina; ta dina maulbod ti linteg no maipakanen."
                },
                {
                    "number": 28,
                    "text": "Ket ita kunak kadakayo a dumtengto ti kanito a maiwaragawagto ti panangisalakan ti Apo iti tunggal pagilian, kakabsat, pagsasao, ken tattao."
                },
                {
                    "number": 29,
                    "text": "Wen, Apo, agpukkawto dagiti bantaymo; ket agdadanggaydanto nga agkanta; ta makitadanto iti rupanrupa, inton yeg manen ti Apo ti Zion."
                },
                {
                    "number": 30,
                    "text": "Agrag-okayo, agdadanggaykayo nga agkanta, rebbaenyo ti luglugar ti Jerusalem; ta liniwliwa ti Apo dagiti taona, sinubbotna ti Jerusalem."
                },
                {
                    "number": 31,
                    "text": "Impakita ti Apo ti nasantuan a takiagna iti amin a pagilian; ket makitanto ti sangalubongan ti panangisalakan ti Diostayo."
                }
            ]
        },
        "/study/scriptures/bofm/mosiah/16": {
            "uri": "/study/scriptures/bofm/mosiah/16",
            "title": "Mosiah 16",
            "data_type": "chapter",
            "chapter_name": "Kapitulo 16",
            "chapter_summary": [
                "Subboten ti Dios dagiti tao iti pannakapukaw ken pannakatnagda—Agtalinaed dagiti nailubongan a kasla awan ti naaramid a pannubbot—Pasamaken ni Cristo ti panagungar iti awan inggana a biag wenno iti awan inggana a pannakailunod. Agarup 148 S.C."
            ],
            "verses": [
                {
                    "number": 1,
                    "text": "Ket ita, napasamak a kalpasan ti panangibaga ni Abinadi kadagitoy a balikas inunnatna ti imana sana kinuna: Dumtengto ti kanito a makitanto ti amin ti panangisalakan ti Apo; inton tunggal pagilian, kakabsat, pagsasao, ken tattao makarupanrupa ken agpudnodanto iti sango ti Dios a nainkalintegan dagiti panangukomna."
                },
                {
                    "number": 2,
                    "text": "Ket sa mapapanawto dagiti nadangkes, ket aglaawdanto, ken agsangit, ken aganug-og, ken mangemkem; ket gapu daytoy iti dida panangipangag iti timek ti Apo; ngarud saan a sinubbot ida ti Apo."
                },
                {
                    "number": 3,
                    "text": "Ta nailubongan ken arigda ti sairo, ket adda bileg ti sairo kadakuada; wen, a kas iti uleg idi ugma a nangallilaw kadagiti immuna a nagannak kadatayo, a nakaigapuan ti pannakatnagda; a nakaigapuan ti panagbalin amin a sangkataw-an a nailubongan, nagartem, kaarngi ti sairo, makaammo iti kinadakes manipud iti nasayaat, a nangirukma iti bagbagida iti sairo."
                },
                {
                    "number": 4,
                    "text": "Kasta ti pannakapukaw amin a sangkataw-an; ket adtoy, awan koman ti patingga ti pannakapukawda no saan a gapu iti panangsubbot ti Dios kadagiti taona iti pannakapukaw ken pannakatnagda."
                },
                {
                    "number": 5,
                    "text": "Ngem laglagipenyo nga asino man a mangipetteng iti naindagaan a kasasaadna, ket agturong iti dana ti basol ken panagsukir iti Dios, agtalinaed iti nakatnaganna ket adda amin a bileg ti sairo kenkuana. Ngarud awan ti pannubbot a naaramid kenkuana, ta kabusor ti Dios; a kas met iti sairo a kabusor ti Dios."
                },
                {
                    "number": 6,
                    "text": "Ket ita no saan nga immay ni Cristo iti lubong, a nangibaga kadagiti banag a dumteng a kasla dimtengdan, awan koma ti pannubbot."
                },
                {
                    "number": 7,
                    "text": "Ken no saan koma a nagungar ni Cristo, wenno dina pinekka ti begkes ni patay tapno saan nga agballigi ti tanem, ken awan ti pannilud ni patay, awan koma ti panagungar."
                },
                {
                    "number": 8,
                    "text": "Ngem adda panagungar, saan ngarud a nagballigi ti tanem, ket pinarmek ni Cristo ti pannilud ni patay."
                },
                {
                    "number": 9,
                    "text": "Isu ti silaw ken biag ti lubong; wen, silaw nga awan inggana, a saan a pulos a mapasipnget; wen, ken biag met nga awan inggana, tapno awanton ti patay."
                },
                {
                    "number": 10,
                    "text": "Uray daytoy matay a kasasaad agbalinton a kinaagnanayon, ket daytoy a panagrupsa agbalinton a di marupsa, ket maiturongto a sumaklang iti pangukoman ti Dios, tapno makedngan a maibatay iti aramidda nasayaatda man wenno dakesda—"
                },
                {
                    "number": 11,
                    "text": "No nasayaatda, iti panagungar ti awan inggana a biag ken ragsak; ket no dakesda, iti panagungar ti awan inggana a pannakailunod, ta nayawatda iti sairo, a nangituray kadakuada, iti pannakailunod—"
                },
                {
                    "number": 12,
                    "text": "Gapu ta pinaiturayanda iti nailubongan a kayat ken tarigagayda; gapu ta pulos a dida immawag iti Apo bayat ti pannakaitanggaya ti takiag ti kaasi kadakuada; ta naitanggaya ti takiag ti kaasi kadakuada, ngem dida inkaso; isuda a naballaagan iti kinamanagbasolda ket dida pay la tinallikudan kadagitoy; ken nabilinda nga agbabawi ngem dida pay la nagbabawi."
                },
                {
                    "number": 13,
                    "text": "Ket ita, di kadi rumbeng koma nga agpigergerkayo ken ibabawiyo ti basbasolyo, ken laglagipenyo a maisalakankayo babaen ken gapu laeng ken ni Cristo?"
                },
                {
                    "number": 14,
                    "text": "Ngarud, no isuroyo ti paglintegan ni Moises, isuroyo met nga isu ti anniniwan dagiti banag a dumteng—"
                },
                {
                    "number": 15,
                    "text": "Isuroyo ida a dumteng ti pannakasubbot babaen ni Cristo nga Apo, nga isu ti kakaisuna nga Agnanayon nga Ama. Amen."
                }
            ]
        },
        "/study/scriptures/bofm/mosiah/17": {
            "uri": "/study/scriptures/bofm/mosiah/17",
            "title": "Mosiah 17",
            "data_type": "chapter",
            "chapter_name": "Kapitulo 17",
            "chapter_summary": [
                "Patien ken isurat ni Alma dagiti sao ni Abinadi—Agtuok ni Abinadi a matay babaen ti apuy—Ipadtona nga agsakit dagiti nangpapatay kenkuana ken matayda babaen ti apuy. Agarup 148 S.C."
            ],
            "verses": [
                {
                    "number": 1,
                    "text": "Ket ita napasamak nga idi maisawang ni Abinadi dagitoy a balikas, nga imbilin ti ari kadagiti saserdote a nasken nga alaenda ket patayenda."
                },
                {
                    "number": 2,
                    "text": "Ngem adda maysa kadakuada a managanan iti Alma, a nagtaud iti kaputotan ni Nephi. Maysa nga agtutubo, ket namati kadagiti balikas nga insawang ni Abinadi, agsipud ta ammona ti maipapan iti kinadakes a pinaneknekan ni Abinadi a maibusor kadakuada; rinugianna ngarud nga impakaasi iti ari a dina kapungtot ni Abinadi, ngem palubosanna a pumamaw a sitatalna."
                },
                {
                    "number": 3,
                    "text": "Ngem ad-adda a nagpungtot ti ari, ket imbilinna a paadaywenda ni Alma, ket pinasurotna kadagiti babaonenna tapno patayenda."
                },
                {
                    "number": 4,
                    "text": "Ngem intarayanna ida ket naglemmeng tapno dida mabirokan. Ket gapu ta nakapagpakni iti adu nga aldaw insuratna dagiti amin nga imbaga ni Abinadi."
                },
                {
                    "number": 5,
                    "text": "Ket napasamak nga imbilin ti ari kadagiti pagbambantayenna a likmutenda ni Abinadi ket alaenda; ket pinungoda sada imbalud."
                },
                {
                    "number": 6,
                    "text": "Ket kalpasan ti tallo nga aldaw, a pannakiinnumanna kadagiti saserdotena, imbilinna nga idatagda manen kenkuana."
                },
                {
                    "number": 7,
                    "text": "Ket kinunana kenkuana: Abinadi, nakasarakkamin iti pammaneknek a maibusor kenka, ket rumbeng a matayka."
                },
                {
                    "number": 8,
                    "text": "Agsipud ta kinunam a mismo a ti Dios ti umasideg kadagiti annak ti tao; ket ita, gapu iti daytoy mapapatayka malaksid no ibabawim amin dagiti imbagam a dakes maipapan kaniak ken dagiti taok."
                },
                {
                    "number": 9,
                    "text": "Ket kinuna ita ni Abinadi kenkuana: Ibagak kenka a saanko nga ibabawi dagiti balikas a naibagak kadakayo maipapan kadagitoy a tao, agsipud ta pudnoda; ket impalubosko a matnag ti bagik kadagiti imayo tapno maammuanyo ti kinapudnoda."
                },
                {
                    "number": 10,
                    "text": "Wen, ket agsagabaak uray agingga iti patay, ket saanko nga ibabawi dagiti saok, ket agtalinaedda a saksi a maibusor kadakayo. Ket imbukbokyo metten ti nadalus a dara no patayendak, ket agbalinto met a saksi a maibusor kadakayo iti maudi nga aldaw."
                },
                {
                    "number": 11,
                    "text": "Ket isu a, dandani pinaruk-atan ni ari Noe, gapu ta nagbuteng iti nangngegna; gapu ta nagbuteng nga ukomen ti Dios."
                },
                {
                    "number": 12,
                    "text": "Ngem inyikkis dagiti saserdote ti maibusor kenkuana, ket immamegda, a kinunada: Linaisna ti ari. Narubroban ngarud ti pungtot ti ari, ket imbilinna kadakuada a patayenda."
                },
                {
                    "number": 13,
                    "text": "Ket napasamak nga inukod ken pinungoda, ken sinaplitda iti nareppet a burrarawit, wen, a kurang la a matay."
                },
                {
                    "number": 14,
                    "text": "Ket isu nga idi rugian a lamuten ti gil-ayab, indawatna kadakuada, a kinunana:"
                },
                {
                    "number": 15,
                    "text": "Adtoy, kas iti inaramidyo kaniak, mapasamakto a dagitinto kaputotanyo ti makaigapu iti panagsagaba ti adu iti kas iti sinagabak, a kas iti ipapatay iti apuy; ket gapu daytoy iti panamatida iti panangisalakan ti Apo a Diosda."
                },
                {
                    "number": 16,
                    "text": "Ket mapasamakto a kaptennakayo ti amin a kita ti sakit gapu iti kinadakesyo."
                },
                {
                    "number": 17,
                    "text": "Wen, ket nadumadumanto nga ima ti mangranggas kadakayo, ket mapapanaw ken masayyasayyakayonto, kas iti atap nga arban a paksiaten dagiti atap ken narungsot nga ayup."
                },
                {
                    "number": 18,
                    "text": "Ket maanopkayonto iti dayta nga aldaw, ket parmekendakayonto dagiti kabusoryo, ket agsagabakayonto a kas iti panagsagabak, iti nasaem nga ipapatay babaen ti apuy."
                },
                {
                    "number": 19,
                    "text": "Kasta ti panangbales ti Dios kadagiti mangdadael kadagiti taona. O Dios, awatem daytoy kararuak."
                },
                {
                    "number": 20,
                    "text": "Ket ita, idi maisawang ni Abinadi dagitoy a balikas, nadalupo, gapu iti pannakauramna; wen, napapatay agsipud ta saanna a tinallikudan dagiti bilin ti Dios, iti panangpatalgedna iti kinapudno dagiti balikasna babaen ti ipapatayna."
                }
            ]
        },
        "/study/scriptures/bofm/mosiah/18": {
            "uri": "/study/scriptures/bofm/mosiah/18",
            "title": "Mosiah 18",
            "data_type": "chapter",
            "chapter_name": "Kapitulo 18",
            "chapter_summary": [
                "Mangasaba ni Alma iti nalimed—Ipatungpalna ti katulagan iti pannakabuniag ket mangbuniag kadagiti danum ti Mormon—Buangayenna ti Simbaan ni Cristo ket mangtuding kadagiti saserdote—Tulonganda ti bagbagida ket isuroda dagiti tao—Libasan da Alma ken dagiti taona ni Ari Noe ket agturongda iti langalang. Agarup 147–145 S.C."
            ],
            "verses": [
                {
                    "number": 1,
                    "text": "Ket ita, napasamak a ni Alma, a nanglibas kadagiti adipen ni ari Noe, nagbabawi kadagiti basol ken kinadakesna, ket napan a sililimed kadagiti tao ket rinugianna nga insuro dagiti balikas ni Abinadi—"
                },
                {
                    "number": 2,
                    "text": "Wen, maipapan iti dumteng, ken kasta met a maipapan iti panagungar dagiti natay, ken ti pannakasubbot ti tao, a mapasamak babaen ti pannakabalin, ken panagtuok, ken ipapatay ni Cristo, ken ti panagungarna ken yuulina idiay langit."
                },
                {
                    "number": 3,
                    "text": "Ket insurona dagiti adu a dimngeg iti saona. Ket insurona ida iti nalimed, tapno saan a maammuan ti ari. Ket adu ti namati iti saona."
                },
                {
                    "number": 4,
                    "text": "Ket napasamak a kas iti kaadu dagiti namati kenkuana ti napan iti lugar a maaw-awagan iti Mormon, a naadaw ti naganna iti ari, nga adda iti beddeng ti daga nga ayuyang, no dadduma wenno iti naituding a panawen, dagiti atap nga ayup."
                },
                {
                    "number": 5,
                    "text": "Ngamin, adda iti Mormon ti ubbog ti nadalus a danum, ket napan sadiay ni Alma, ta adda rimmuong ti babassit a kayo iti asideg ti danum, a paglemmenganna iti aldaw iti panagsapsapul ti ari."
                },
                {
                    "number": 6,
                    "text": "Ket napasamak a kas iti kaadu dagiti namati kenkuana ti napan sadiay a dumngeg iti saona."
                },
                {
                    "number": 7,
                    "text": "Ket napasamak kalpasan ti adu nga aldaw nga adda dakkel a bilang a nagtitipon iti lugar a Mormon, dumngeg iti sao ni Alma. Wen, naurnong ti amin a namati iti saona a dumngeg kenkuana. Ket insurona ida, ken inkasabana kadakuada ti panagbabawi, ken pannakasubbot, ken pammati iti Apo."
                },
                {
                    "number": 8,
                    "text": "Ket napasamak a kinunana kadakuada: Adtoy, addagitoy dagiti danum ti Mormon (gapu ta kastoy ti pannakaawagda) ket ita, gapu iti tarigagayyo nga umay iti salinong ti Dios, ken maawagan a tattaona, ken siaayat a makipagbaklay iti imet ti tunggal maysa, tapno lumag-anda;"
                },
                {
                    "number": 9,
                    "text": "Wen, ken siaayat a makipagladingit kadagiti agladladingit; wen, ken manglinglingay kadagiti makasapul iti pannakalinglingay, ken agtakder a saksi ti Dios iti amin a kanito ken iti amin a banag, ken iti amin a lugar a yanyo, uray pay agingga ken patay, tapno masubbotnakayo ti Dios, ket maibilangkayonto kadagiti adda iti umuna a panagungar, tapno maaddaankayo iti agnanayon a biag—"
                },
                {
                    "number": 10,
                    "text": "Ket ita kunak kadakayo, no daytoy ti tarigagay ti puspusoyo, ania ti pamkuatanyo a di agpabuniag iti nagan ti Apo, a kas saksina iti pannakitulagyo kenkuana, nga agpaaykayo kenkuana ken salimetmetanyo dagiti bilinna, tapno nabusbuslon ti panangiburayna iti Espirituna kadakayo?"
                },
                {
                    "number": 11,
                    "text": "Ket ita idi nangngeg dagiti tao dagitoy a balikas, nagsisipatda gapu iti rag-o, ket kinunada: Daytoy ti tarigagay ti puspusomi."
                },
                {
                    "number": 12,
                    "text": "Ket ita napasamak nga innala ni Alma ni Helam, gapu ta isu ti maysa kadagiti immuna, ket napan nagtakder iti danum, ket impukkawna, a kinunana: O Apo, ibukbokmo ti espiritum iti adipenmo, tapno maaramidna daytoy nga aramid a sidadalus ti pusona."
                },
                {
                    "number": 13,
                    "text": "Ket idi maisawangna dagitoy a balikas, limmukon kenkuana ti Espiritu ti Dios, ket kinunana: Helam, buniaganka, babaen ti turay a naggapu iti Mannakabalin a Dios, a kas pammaneknek a nakitulagka nga agpaay kenkuana agingga iti ipapataymo iti nainlasagan a bagi; ket sapay koma ta maiburay kenka ti Espiritu ti Apo; ken sapay koma ta itdenna kenka ti agnanayon a biag, babaen ti pannubbot ni Cristo, nga insaganana manipud idi punganay ti lubong."
                },
                {
                    "number": 14,
                    "text": "Ket kalpasan ti panangyebkas ni Alma kadagitoy a balikas, agpadada ken Helam a naipabatok iti danum; sa limmung-aw ken timmakdangda a siraragsak, ta napnoda iti Espiritu."
                },
                {
                    "number": 15,
                    "text": "Ket manen, nangala ni Alma iti sabali, ket napan iti danum iti maikadua a gundaway, ket binuniaganna a kas iti immuna, ngem saannan nga imbatok ti bagina."
                },
                {
                    "number": 16,
                    "text": "Ket binuniaganna iti kastoy a wagas ti tunggal maysa a napan iti lugar a Mormon; ket agdagupda iti dua-gasut-ken-uppat a kararua; wen, ket nabuniaganda iti danum idiay Mormon, ket napnuanda iti parabur ti Dios."
                },
                {
                    "number": 17,
                    "text": "Ket nanagananda iti simbaan ti Dios, wenno ti simbaan ni Cristo, manipud iti dayta a kanito. Ket napasamak a mainayon iti simbaanna ti siasino man a mabuniagan babaen ti pannakabalin ken turay ti Dios."
                },
                {
                    "number": 18,
                    "text": "Ket napasamak a nangorden ni Alma, nga addaan iti turay manipud iti Dios, iti sumagmamano a saserdote; uray maysa laeng a saserdote iti tunggal limapulo iti bilangda ti inordenanna a mangasaba kadakuada, ken mangisuro kadakuada maipanggep kadagiti banag a maipapan iti pagarian ti Dios."
                },
                {
                    "number": 19,
                    "text": "Ket binilinna ida a masapul nga awan sabali nga isuroda malaksid dagiti banag nga insurona, ken nagaon iti ngiwat dagiti nasantuan a propeta."
                },
                {
                    "number": 20,
                    "text": "Wen, ket binilinna ida a masapul nga awan ti ikasabada malaksid ti panagbabawi ken pammati iti Apo, a nangsubbot kadagiti taona."
                },
                {
                    "number": 21,
                    "text": "Ket binilinna ida a masapul a di agsisinnuppiat ti tunggal maysa, ngem agkikinnitada koma iti maymaysa a mata, iti maymaysa a pammati ken maymaysa a pannakabuniag, iti panagrereppeng ti puspusoda iti panagkaykaysa ken ayat iti tunggal maysa."
                },
                {
                    "number": 22,
                    "text": "Ket ngarud binilinna ida a mangasaba. Ket nagbalinda ngarud nga annak ti Dios."
                },
                {
                    "number": 23,
                    "text": "Ket binilinna ida a masapul a ngilinenda ti aldaw ti panaginana, ket pagtalinaedenda a nasantuan, ken kasta met a masapul nga inaldaw nga agyamanda iti Apo a Diosda."
                },
                {
                    "number": 24,
                    "text": "Ket imbilinna pay kadakuada a nasken nga agbiag dagiti saserdote nga inordenanna babaen ti bukodda a bannog."
                },
                {
                    "number": 25,
                    "text": "Ket adda maysa nga aldaw iti tunggal lawas a masapul nga aguummongda a mangisuro kadagiti tao, ken mangdayaw iti Apo a Diosda, ken kasta met, nga agingga a kabaelanda, masansan nga aguummongda."
                },
                {
                    "number": 26,
                    "text": "Ket saan nga agpannuray dagiti saserdote kadagiti umili iti pagbiagda; ngem umawatda iti parabur ti Dios babaen ti bannogda, tapno pumigsa ti Espirituda, a makaammo iti Dios, tapno makaisuroda nga addaan pannakabalin ken turay a nagtaud iti Dios."
                },
                {
                    "number": 27,
                    "text": "Ket imbilin manen ni Alma kadagiti tao ti simbaan a masapul a mangibingayda iti sanikuada, babaen ti adda iti tunggal maysa; masapul nga ad-adu ti ibingay ti nasansanikua; ket bassit met ti kasapulan kenkuana nga addaan iti bassit; ket masapul a maikkan ti awanan."
                },
                {
                    "number": 28,
                    "text": "Ket mangibingayda koma ngarud a sitatallugod kadagiti sanikuada ken addaan naimbag a tarigagay iti Dios, ken kadagiti saserdote a makasapul, wen, ken iti tunggal makasapul, a lamulamo a tao."
                },
                {
                    "number": 29,
                    "text": "Ket imbagana daytoy kadakuada, gapu ta binilin ti Dios; ket nagnada a sililinteg iti sango ti Dios, a mangmangted iti tunggal maysa iti naindagaan ken naespirituan a maibatay iti kasapulan ken kayatda."
                },
                {
                    "number": 30,
                    "text": "Ket napasamak ngarud a naaramid amin dagitoy idiay Mormon, wen, iti dandanum ti Mormon, iti kabakiran nga adda iti asideg ti dandanum ti Mormon; wen, iti lugar a Mormon, iti dandanum ti Mormon, iti kabakiran ti Mormon, nagngayeden iti imatangda ta simngay ti pannakaammoda iti Mannubbotda; wen, ket anian a pannakaparaburda, ta ikantadanto ti pagdaydayawda kenkuana iti agnanayon."
                },
                {
                    "number": 31,
                    "text": "Ket napasamak dagitoy a banag kadagiti beddeng ti daga, tapno saan a maammuan ida ti ari."
                },
                {
                    "number": 32,
                    "text": "Ngem adtoy, napasamak a ti ari, gapu ta naduktalanna ti tignay dagiti umili, nangibaon iti adipenna a mangpaliiw kadakuada. Isu a nasarakan ida ti ari iti dayta nga aldaw a panaguummongda a dumngeg iti sao ti Apo."
                },
                {
                    "number": 33,
                    "text": "Ket kinuna ngarud ti ari a sugsugsogan ni Alma dagiti tao nga umalsa a maibusor kenkuana; imbaonna ngarud dagiti buyotna a mangungaw kadakuada."
                },
                {
                    "number": 34,
                    "text": "Ket napasamak a naipakaammo ken ni Alma ken dagiti tao ti Apo ti yaay ti buyot ti ari; innalada ngarud dagiti toldada ken dagiti kaamaanda ket naglibasda a nagturong iti langalang."
                },
                {
                    "number": 35,
                    "text": "Ket agarup nga agdagupda iti uppat-a-gasut-ken-lima-pulo a tao."
                }
            ]
        },
        "/study/scriptures/bofm/mosiah/19": {
            "uri": "/study/scriptures/bofm/mosiah/19",
            "title": "Mosiah 19",
            "data_type": "chapter",
            "chapter_name": "Kapitulo 19",
            "chapter_summary": [
                "Padasen ni Gideon a patayen ni Ari Noe—Rauten dagiti Lamanite ti daga—Matay ni Ari Noe iti apuy—Agturay ni Limhi a kas emperador a pagbayadan iti buis. Agarup 145–121 S.C."
            ],
            "verses": [
                {
                    "number": 1,
                    "text": "Ket napasamak a nagsubli dagiti buyot ti ari, iti panagsapulda nga awan namaayna kadagiti tao ti Apo."
                },
                {
                    "number": 2,
                    "text": "Ket ita adtoy, bassit ti bilang dagiti soldado ti ari, gapu ta nakissayan, ket nangrugi ti pannakabingaybingay dagiti nabati kadagiti tao."
                },
                {
                    "number": 3,
                    "text": "Ket nangrugi ti basbassit a bingay a nangipeksa iti pammutbutengda iti ari, ket nangrugi ti dakkel a panagsusupangetda."
                },
                {
                    "number": 4,
                    "text": "Ket ita adda lalaki kadakuada nga agnagan iti Gideon, ket gapu ta napigsa a lalaki ken kabusor ti ari, inasutna ngarud ti espadana, ket insapatana ti pungtotna a papatayenna ti ari."
                },
                {
                    "number": 5,
                    "text": "Ket napasamak a kinarangetna ti ari; ket idi makita ti ari a manggapun a maparmek, naglibas a nagtaray ket nagturong iti torre nga asideg iti templo."
                },
                {
                    "number": 6,
                    "text": "Ket kinamat ni Gideon ket dandanin makadanon iti torre tapno patayenna ti ari, ket inwaras ti ari ti panagkitana iti aglawlaw ti daga a Shemlon, ket adtoy, adda ti buyot dagiti Lamanite iti beddeng ti daga."
                },
                {
                    "number": 7,
                    "text": "Ket ita nagpakpakaasi ti ari iti nalaus a sakit ti nakemna, a kinunana: Gideon, dinak patayen, ta umasidegen dagiti Lamanite kadata, ket papatayendata; wen, papatayenda dagiti taok."
                },
                {
                    "number": 8,
                    "text": "Ket ita saan unay a maseknan ti ari kadagiti taona ngem ketdi iti biagna; nupay kasta, saan a pinapatay ni Gideon."
                },
                {
                    "number": 9,
                    "text": "Ket binilin ti ari dagiti tao a nasken a libasanda dagiti Lamanite, ket simmurot met kadakuada, ket kimmamangda iti langalang, a kaduada dagiti babbai ken annakda."
                },
                {
                    "number": 10,
                    "text": "Ket napasamak a kinamat ida dagiti Lamanite, ket naabutanda ida, ket rinugianda ida a papatayen."
                },
                {
                    "number": 11,
                    "text": "Ita napasamak nga imbilin ti ari kadagiti amin a lallaki a panawanda ti assawada ken dagiti annakda, ket libasanda dagiti Lamanite."
                },
                {
                    "number": 12,
                    "text": "Ita adu kadakuada ti saan a pimmanaw, ngem nagtalinaedda ketdi ket natayda a kaduada ida. Ket pinanawan ti dadduma dagiti assawa ken annakda iti panaglibasda."
                },
                {
                    "number": 13,
                    "text": "Ket napasamak nga imbilin dagiti nagbati kadagiti assawa ken annakda nga agtakder dagiti napintas a babbalasangda ket agpakaasida kadagiti Lamanite a dida ida patpatayen."
                },
                {
                    "number": 14,
                    "text": "Ket napasamak a kinaasian ida dagiti Lamanite, ta naguyugoyda iti pintas dagiti babbai."
                },
                {
                    "number": 15,
                    "text": "Ngarud saan a pinatay ida dagiti Lamanite, ket binaludda ida ken insublida ida iti daga a Nephi, ket pinalubosanda ida a mangtagikua iti daga, babaen ti saritaan nga idatagda ni ari Noe kadagiti Lamanite, ken itedda dagiti sanikuada, uray pay ti kagudua ti amin a kukuada, kagudua ti balitokda, ken ti pirakda, ken amin a napateg a kukuada, ket kasta ti panagbayadda iti buis iti ari dagiti Lamanite iti tinawen."
                },
                {
                    "number": 16,
                    "text": "Ket ita adda maysa kadagiti annak ti ari kadagiti balud, a Limhi ti naganna."
                },
                {
                    "number": 17,
                    "text": "Ket ita tarigagay ni Limhi a saan koma a mapapatay ti amana; nupay kasta, saan a kuneng ni Limhi iti kinamanagbasol ti amana, idinto nga isu ket naimbag a tao."
                },
                {
                    "number": 18,
                    "text": "Ket napasamak a sililimed a nangibaon ni Gideon iti lallaki iti langalang, a mangsapul iti ari ken kadagiti kinakuyogna. Ket napasamak a nasagangda dagiti tao iti langalang, isuda amin malaksid ti ari ken dagiti saserdotena."
                },
                {
                    "number": 19,
                    "text": "Ita inkarida a sipapasnek nga agsublida iti daga a Nephi, ket no napapatay dagiti assawa ken annakda, kasta met dagiti nagbati kadakuada, ta agibalesda, ket mairamanda met a mapukaw."
                },
                {
                    "number": 20,
                    "text": "Ket imbilin kadakuada ti ari a dida agsubli; ket kinagurada ti ari, ket kinayatda nga agsagaba, uray pay matay iti apuy."
                },
                {
                    "number": 21,
                    "text": "Ket alaenda koma metten dagiti saserdote tapno papatayenda, ket linibasanda ida."
                },
                {
                    "number": 22,
                    "text": "Ket napasamak nga agsublida koman iti daga a Nephi, ket nasabetda dagiti tao ni Gideon. Ket imbaga kadakuada ni Gideon ti amin a napasamak kadagiti assawa ken annakda; ket pinalubosan ida dagiti Lamanite nga agtagikua iti daga babaen ti panagbayadda iti buis kadagiti Lamanite iti kagudua ti amin a sanikuada."
                },
                {
                    "number": 23,
                    "text": "Ket imbaga dagiti tao kadagiti tao ni Gideon a napataydan ti ari, ken linibasan ida dagiti saserdotena iti langalang."
                },
                {
                    "number": 24,
                    "text": "Ket napasamak nga idi maileppasda ti seremonia, a nagsublida iti daga a Nephi, nga agragrag-o, gapu ta saan a napapatay dagiti assawa ken annakda; ken imbagada ken ni Gideon ti inaramidda iti ari."
                },
                {
                    "number": 25,
                    "text": "Ket napasamak a nagsapata kadakuada ti ari dagiti Lamanite, a saan ida a papatayen dagiti taona."
                },
                {
                    "number": 26,
                    "text": "Kasta met ni Limhi, gapu ta anak ti ari, gapu ta intalek kenkuana dagiti tao ti pagarian, nagsapata iti ari dagiti Lamanite nga agbayad kenkuana dagiti taona iti buis, uray pay ti kagudua ti amin a sanikuada."
                },
                {
                    "number": 27,
                    "text": "Ket napasamak a rinugian ni Limhi a binangon ti pagarian ken pinatibkerna ti kappia kadagiti taona."
                },
                {
                    "number": 28,
                    "text": "Ket nangbatang ti ari dagiti Lamanite iti bantay iti aglawlaw ti daga, tapno makapagtalinaed dagiti tao ni Limhi iti daga, tapno dida mapan iti langalang; ket tinarabayna dagiti bantayna babaen ti buis a naawatna kadagiti Nephite."
                },
                {
                    "number": 29,
                    "text": "Ket ita napagtultuloy ni Limhi ti kappia iti pagarianna iti las-ud ti dua a tawen, a saan ida a riniribuk dagiti Lamanite wenno pinadas ida a papatayen."
                }
            ]
        },
        "/study/scriptures/bofm/mosiah/20": {
            "uri": "/study/scriptures/bofm/mosiah/20",
            "title": "Mosiah 20",
            "data_type": "chapter",
            "chapter_name": "Kapitulo 20",
            "chapter_summary": [
                "Agawen dagiti saserdote ni Noe ti sumagmamano kadagiti babbalasang a Lamanite—Makigubat dagiti Lamanite kada Limhi ken dagiti taona—Mapagsanud ken mapagparbeng dagiti pangen ti Lamanite. Agarup 145–123 S.C."
            ],
            "verses": [
                {
                    "number": 1,
                    "text": "Ita adda lugar iti Shemlon a naguummongan dagiti babbalasang dagiti Lamanite tapno sangsangkamaysada nga agkanta, ken agsala, ken mangragragsak iti bagbagida."
                },
                {
                    "number": 2,
                    "text": "Ket napasamak nga adda maysa nga aldaw a bassitda a naguummong nga agkanta ken agsala."
                },
                {
                    "number": 3,
                    "text": "Ket ita dagiti saserdote ni ari Noe, iti bainda nga agsubli iti siudad ti Nephi, wen, ken nagamakda amangan no papatayen ida dagiti tao, saanda ngarud a nagtured nga agsubli kadagiti assawa ken annakda."
                },
                {
                    "number": 4,
                    "text": "Ket iti panagbatida iti langalang, ken iti pannakaduktalda kadagiti babbalasang dagiti Lamanite, nagiladda a nangbuya kadakuada;"
                },
                {
                    "number": 5,
                    "text": "Ket idi bassit laeng kadakuada ti naguummong nga agsala, rimmuarda iti paglemlemmenganda ket innalada ida nga inkuyog iti langalang; wen, duapulo-ket-uppat kadagiti babbalasang dagiti Lamanite ti inkuyogda iti langalang."
                },
                {
                    "number": 6,
                    "text": "Ket napasamak nga idi maduktalan dagiti Lamanite ti panagpukaw dagiti babbalasangda, kinapungtotda dagiti tao ni Limhi ta impagarupda a dagiti tao ni Limhi."
                },
                {
                    "number": 7,
                    "text": "Imbaonda ngarud dagiti buyotda; wen, nakikuyog pay ti ari kadagiti taona; ket nagturongda iti daga a Nephi tapno papatayenda dagiti tao ni Limhi."
                },
                {
                    "number": 8,
                    "text": "Ket ita nakita ida ni Limhi manipud iti torre, nakitana pay amin ti panagsagsaganada a makigubat; inummongna ngarud dagiti taona, ket inurayda ida iti kataltalonan ken iti kabakiran."
                },
                {
                    "number": 9,
                    "text": "Ket napasamak idi a dumteng dagiti Lamanite, a nagruar dagiti tao ni Limhi iti pagur-urayanda, ket rinugianda ida a papatayen."
                },
                {
                    "number": 10,
                    "text": "Ket napasamak a nakaro ti bakal, ta nakirangetda a kasla leon kadagiti inarangda."
                },
                {
                    "number": 11,
                    "text": "Ket napasamak a pinaksiat dagiti tao ni Limhi dagiti Lamanite; nupay saanda a makagudua iti kaadu dagiti Lamanite. Ngem nakibakalda para iti biagda, ken kadagiti assawada, ken kadagiti annakda; ngarud impanda amin a kabaelanda ket nakirupakda a kasla dragon."
                },
                {
                    "number": 12,
                    "text": "Ket napasamak a nasarakanda ti ari dagiti Lamanite kadagiti napapatay; ngem saan pay a natay, nasugatan laeng ket nabaybay-an iti daga, ta nagdardaras a naglibas dagiti taona."
                },
                {
                    "number": 13,
                    "text": "Ket innalada ken binedbedanda dagiti sugatna, ket insaklangda ken ni Limhi, ket kinunada: Adtoy, daytoy ti ari dagiti Lamanite; nasugatan ket nabati iti yan dagiti natay, ket pinanawanda; ket adtoy, innalami nga idatag kenka; ket patayentayon."
                },
                {
                    "number": 14,
                    "text": "Ngem kinuna ni Limhi kadakuada: Diyo patpatayen, ngem yegyo ditoy tapno makitak. Ket indatagda. Ket kinuna ni Limhi kenkuana: Ania a gapu ti immayanyo nakigubatan kadagiti taok? Adtoy, saan a dinadael dagiti taok ti sapatak kenka; ngarud, apay a dinadaelmo ti sapatam kadagiti taok?"
                },
                {
                    "number": 15,
                    "text": "Ket kinuna ita ti ari: Dinadaelko ti sapatak gapu ta intalaw dagiti taom dagiti babbalasang dagiti taok; ngarud, gapu iti pungtotko binilinko dagiti taok nga umay makigubat kadagiti taom."
                },
                {
                    "number": 16,
                    "text": "Ket ita awan ti ammo ni Limhi maipanggep itoy a banag; ngarud kinunana: Palutpotek dagiti taok ket mapapatay ti asino man a nagaramid iti kastoy. Ngarud imbilinna ti pannakapalutpot dagiti taona."
                },
                {
                    "number": 17,
                    "text": "Ita idi mangngegan ni Gideon dagitoy a banag, isu a kapitan ti ari, dimmatag a nangibaga iti ari: Ikararagko kenka a dimo ituloy, ket dimo palutpoten dagitoy a tao, ket dimo ipabasol kadakuada daytoy a banag."
                },
                {
                    "number": 18,
                    "text": "Ta dimo kadi malagip dagiti saserdote ti amam, a pinanggep dagitoy a tao a patayen? Ken di met addada iti langalang? Ken saan kadi nga isuda ti nangtakaw kadagiti babbalasang dagiti Lamanite?"
                },
                {
                    "number": 19,
                    "text": "Ket ita, adtoy, ken ibagam iti ari dagitoy a banag, tapno ibagana kadagiti taona nga agparbengda kadatayo; ta adtoy agsagsaganadan a rumaut kadatayo; ken adtoy pay a bassittayo laeng."
                },
                {
                    "number": 20,
                    "text": "Ken adtoy, umayda a dakkel ti pangenda; ket malaksid no pagparbengen ida ti ari maibustayo."
                },
                {
                    "number": 21,
                    "text": "Ta saan ngata a matungpal dagiti balikas ni Abinadi, nga impadtona a maibusor kadatayo—ket amin dagitoy gapu ta ditayo dinengngeg dagiti balikas ti Apo, ket tallikudantayo ti kinamanagbasoltayo?"
                },
                {
                    "number": 22,
                    "text": "Ket ita pagparbengentayo ti ari, ket tungpalentayo ti sapatatayo kenkuana; ta nasaysayaat a maadipentayo ngem iti mapukawtayo ti biagtayo; ngarud, lapdantayon ti nabuslon unay a panagayus ti dara."
                },
                {
                    "number": 23,
                    "text": "Ket ita imbaga amin ni Limhi iti ari ti maipanggep iti amana, ken dagiti saserdote a nagkamang iti langalang, nga akin-aramid iti pannakaitalaw dagiti babbalasangda."
                },
                {
                    "number": 24,
                    "text": "Ket napasamak a nagparbeng ti ari kadagiti taona; ket kinunana kadakuada: Mapantayo sabaten dagiti taok, nga awanan iti armas; ket ikarik kadakayo nga addaan iti sapata a saan a papatayen dagiti taok dagiti taom."
                },
                {
                    "number": 25,
                    "text": "Ket napasamak a sinurotda ti ari, ket napanda simmabat kadagiti Lamanite nga awan armasda. Ket napasamak a sinabatda dagiti Lamanite; ket nagtamed ti ari dagiti Lamanite kadakuada, ket impakaasina ti pagsayaatan dagiti tao ni Limhi."
                },
                {
                    "number": 26,
                    "text": "Ket idi makita dagiti Lamanite dagiti tao ni Limhi, nga awanan iti armas, naasianda kadakuada ket nagparbengda, ket inkuyogda ti arida a nagsubli iti dagada a sitatalna."
                }
            ]
        },
        "/study/scriptures/bofm/mosiah/21": {
            "uri": "/study/scriptures/bofm/mosiah/21",
            "title": "Mosiah 21",
            "data_type": "chapter",
            "chapter_name": "Kapitulo 21",
            "chapter_summary": [
                "Dangran ken abaken dagiti Lamanite dagiti tao ni Limhi—Maam-ammo dagiti tao ni Limhi ni Ammon ket mapasurotda—Ibagada ken ni Ammon dagiti duapulo-ket-uppat a pinanid ni Jared. Agarup 122–121 S.C."
            ],
            "verses": [
                {
                    "number": 1,
                    "text": "Ket napasamak a nagsubli da Limhi ken dagiti taona iti siudad ti Nephi, ket nangrugida a nagnaed a sitatalna iti daga."
                },
                {
                    "number": 2,
                    "text": "Ket napasamak a kalpasan ti adu nga aldaw nangrugi manen a timmubo ti gurada kadagiti Nephite, ket rinugianda manen ti umasideg iti aglawlaw ti beddeng ti daga."
                },
                {
                    "number": 3,
                    "text": "Ita dida ida pinadas a papatayen, gapu iti sapata ti arida ken ni Limhi; ngem tungpaenda ida, ken aramatenda ti turayda kadakuada; ket rinugianda ti nangipaay iti dagensenda, ket inabogda ida a kasla iti dagmel nga asno—"
                },
                {
                    "number": 4,
                    "text": "Wen, naaramid amin dagitoy tapno matungpal ti balikas ti Apo."
                },
                {
                    "number": 5,
                    "text": "Ket ita nakaro ti sinagaba dagiti Nephite, ket awan ti pamuspusan a makaruk-atda kadakuada, ta linawlaw ida dagiti Lamanite."
                },
                {
                    "number": 6,
                    "text": "Ket napasamak a nangrugi nga agtanabutob dagiti tao iti ari gapu iti panagsagabada; ket nangrugi a tinarigagayanda a sarangten ida. Ket pinagsagabada ti ari iti nakaro kadagiti reklamoda; ngarud pinalugodanna ida nga agaramid iti kayatda."
                },
                {
                    "number": 7,
                    "text": "Ket naguummongda manen, ket inkapetda dagiti kalasagda, ket sinabatda dagiti Lamanite tapno papanawenda ida iti dagada."
                },
                {
                    "number": 8,
                    "text": "Ket napasamak nga inabak ida dagiti Lamanite, ket pinagsanudda ida, ken pinapatayda ti adu kadakuada."
                },
                {
                    "number": 9,
                    "text": "Ket ita adda idi nakaro a panagladingit ken panagleddaang kadagiti tao ni Limhi, ti balo agladingit iti asawana, dagiti annak agladingitda kadagiti ammada, ken dagiti agkakabsat kadagiti kakabsatda."
                },
                {
                    "number": 10,
                    "text": "Adu idi ti balo iti daga, ket inaldawda nga agsangsangit, ta napalaus ti butengda kadagiti Lamanite."
                },
                {
                    "number": 11,
                    "text": "Ket napasamak a sinagid ti agtultuloy a panagsangitda dagiti nabati a tao ni Limhi ket kinapungtotda dagiti Lamanite; ket napanda manen nakibakal, ngem napasanudda manen, nga ad-adu ti napukawda."
                },
                {
                    "number": 12,
                    "text": "Wen, napanda manen iti maikatlo a gundaway, ket kasdi met laeng ti sinagabada; ket nagsubli manen dagiti saan a napapatay iti siudad ti Nephi."
                },
                {
                    "number": 13,
                    "text": "Ket imbabada ti bagbagida a kurangna iti katapokan, pinaiturayanda ti bagbagida iti sangol ti pannakaadipen, intulokda ti bagbagida a masaplit, ken maabog nga agsublisubli, ken madagensenan, a maibatay iti pagayatan dagiti kabusorda."
                },
                {
                    "number": 14,
                    "text": "Ket imbabada ti bagbagida a kurangna iti tukot ti kinapakumbaba; ket nagdawatda a sipapasnek iti Dios; wen, uray pay agmalmalem nga agdawdawatda iti Diosda a ruk-atanna ida iti sagsagabaenda."
                },
                {
                    "number": 15,
                    "text": "Ket ita nabuntog ti pannakangngeg ti Apo iti dawatda gapu iti kinamanagbasolda; nupay kasta impangag ti Apo dagiti dawatda, ket in-inut a pinaluknengna ti puspuso dagiti Lamanite tapno in-inut a lumag-an ti dagensenda; ngem di pay nakita ti Apo a maikaridan a mawayawayaan iti pannakaadipenda."
                },
                {
                    "number": 16,
                    "text": "Ket napasamak nga in-inutda a rimmang-ay iti daga iti tunggal tukad, ket in-inut nga immadu ti nasaksakda a bukbukel, ken pangen, ken arban, tapno dida agsagaba iti bisin."
                },
                {
                    "number": 17,
                    "text": "Ita adda dakkel a bilang dagiti babbai, ad-adu ngem dagiti lallaki; ngarud imbilin ni ari Limhi a nasken nga ibinglayan ti tunggal lalaki dagiti balo ken dagiti annakda iti saranay, tapno dida matay iti bisin; ket inaramidda daytoy gapu iti kadakkel ti bilang dagiti napapatay."
                },
                {
                    "number": 18,
                    "text": "Ita nagtalinaed a sangsangkamaysa dagiti tao ni Limhi agingga iti mabalin, ket dida binaybay-an dagiti bukbukel ken pastorda:"
                },
                {
                    "number": 19,
                    "text": "Ket ti ari a mismo ti saan nga agtalek iti bagina iti ruar ti bakud ti siudad, malaksid no mangikuyog iti guardiana, ta maamak amangan no matnag iti ima dagiti Lamanite."
                },
                {
                    "number": 20,
                    "text": "Ket imbilinna kadagiti taona nga agdakiwasda iti aglawlaw ti daga, ta uray no ania ti mapasamak matiliwda dagiti saserdote a nagkamang iti langalang, a nangtakaw kadagiti babbalasang dagiti Lamanite, ken nakaigapuan ti nakaro a pannakadadaelda."
                },
                {
                    "number": 21,
                    "text": "Ta napnuanda iti tarigagay a mangala kadakuada tapno dusaenda ida; ta umayda iti daga a Nephi iti rabii, ket binunagda dagiti binukelda ken adu kadagiti napateg a kukuada; ngarud inurayda ida."
                },
                {
                    "number": 22,
                    "text": "Ket napasamak nga awanen ti riribuk iti nagbaetan dagiti Lamanite ken dagiti tao ni Limhi, nga agingga iti panawen nga idadateng da Ammon ken dagiti kabsatna iti daga."
                },
                {
                    "number": 23,
                    "text": "Ket gapu ta adda ti ari iti ruar ti ruangan ti siudad a kaduana ti guardiana, nakitana ni Ammon ken dagiti kabsatna; ket impagarupna a saserdote ida ni Noe isu nga imbilinna ti pannakatiliwda, ken mapungo, ket maibaludda. Ket no saserdote koma ida ni Noe imbilinna la ketdi ti pannakapapatayda koma."
                },
                {
                    "number": 24,
                    "text": "Ngem idi maammuanna a saan, ngem isuda dagiti kabsatna, ken naggapuda iti daga a Zarahemla, nagragsak iti kasta unay."
                },
                {
                    "number": 25,
                    "text": "Ita nangibaon ni Limhi, sakbay ti yaay ni Ammon, iti sumagmamano a lallaki nga agsukisok iti daga a Zarahemla; ngem dida nasarakan, ket napukawda iti langalang."
                },
                {
                    "number": 26,
                    "text": "Nupay kasta, nakasarakda iti daga nga adda taona; wen, ti daga a naaplagan iti nagango a tultulang; wen, ti daga nga adda idi taona ken napapatay; ket isuda, a nangipagarup a daytoy ti daga a Zarahemla, nagsublida iti daga a Nephi, a nakadanonda iti nagbedngan ti daga sumagmamano nga aldaw sakbay ti yaay ni Ammon."
                },
                {
                    "number": 27,
                    "text": "Ket inkuyogda ti kasuratan, nga isu ti kasuratan dagiti tao nga akintulang kadagiti nasarakanda, ken naikitikit kadagiti pinanid a minas."
                },
                {
                    "number": 28,
                    "text": "Ket ita agliplippias manen ti ragsak ni Limhi iti pannakangngegna ken ni Ammon nga inikkan ti Dios ni ari Mosiah iti sagut, a mangipatarus kadagiti kitikit; wen, ket nagrag-o met ni Ammon."
                },
                {
                    "number": 29,
                    "text": "Ngem nalaus pay laeng ti liday ni Ammon ken dagiti kabsatna gapu iti kaadu ti napapatay kadagiti kakabsatda;"
                },
                {
                    "number": 30,
                    "text": "Kasta met a pinalugodan ni ari Noe ken dagiti saserdotena dagiti tao a makaaramid iti adu a pagbasolan ken maikaniwas iti Dios; ken nagladingitda met iti ipapatay ni Abinadi; kasta met ti ipapanaw ni Alma ken dagiti tao a simmurot kenkuana, a nangbukel iti simbaan ti Dios babaen ti pigsa ken bileg ti Dios, ken pammati kadagiti balikas nga insao ni Abinadi."
                },
                {
                    "number": 31,
                    "text": "Wen, nagladingitda iti ipapanawda, ta dida ammo ti napananda. Ita maragsakandan a makitipon kadakuada, ta isuda ti mismo a nakitulagen iti Dios nga agserbida kenkuana ken tungpalenda dagiti bilinna."
                },
                {
                    "number": 32,
                    "text": "Ket ita manipud iti yaay ni Ammon, nakitulag met ni ari Limhi iti Dios, kasta met ti adu kadagiti taona tapno agserbida kenkuana ken tungpalenda dagiti bilinna."
                },
                {
                    "number": 33,
                    "text": "Ket napasamak a tinarigagayan ni ari Limhi ken adu kadagiti taona ti mabuniagan; ngem awan ti asino man iti daga ti addaan iti turay a naggapu iti Dios. Ket saan a kayat ni Ammon nga aramiden daytoy, ta ibilangna ti bagina a saan a maikari a katulongan."
                },
                {
                    "number": 34,
                    "text": "Ngarud dida binukel ti bagbagida a simbaan iti dayta a kanito, iti panagurayda iti Espiritu ti Apo. Ita tarigagayanda ti agbalin a kas ken ni Alma ken dagiti kabsatna, a nagkamang iti langalang."
                },
                {
                    "number": 35,
                    "text": "Tinarigagayanda ti mabuniagan a kas saksi ken pammaneknek a siaayatda nga agserbi iti Dios iti amin a pusoda; nupay kasta impadpad-engda ti panawen; ket maitedto ti pakaammuan ti pannakabuniagda kalpasan daytoy."
                },
                {
                    "number": 36,
                    "text": "Ket ita iti amin a panangam-amiris ni Ammon ken dagiti taona, ken ni ari Limhi ken dagiti taona, rumuk-atda iti ima dagiti Lamanite ken iti pannakaadipen."
                }
            ]
        },
        "/study/scriptures/bofm/mosiah/22": {
            "uri": "/study/scriptures/bofm/mosiah/22",
            "title": "Mosiah 22",
            "data_type": "chapter",
            "chapter_name": "Kapitulo 22",
            "chapter_summary": [
                "Naaramid ti plano iti panaglibas dagiti tao iti pannakaadipen iti Lamanite—Binartekda dagiti Lamanite—Aglibas dagiti tao, agsublida iti Zarahemla, ken iturayan ida ni Ari Mosiah. Agarup 121 S.C."
            ],
            "verses": [
                {
                    "number": 1,
                    "text": "Ket ita napasamak a rinugian da Ammon ken ari Limhi a kainnuman dagiti tao no kasano ti panangwayawayada iti bagbagida iti pannakaadipenda; ken imbilinda pay a nasken nga aguummong dagiti tao; ket inaramidda daytoy tapno maammuanda ti timek dagiti tao maipanggep itoy a banag."
                },
                {
                    "number": 2,
                    "text": "Ket napasamak nga awan ti makitada a pamuspusan tapno makaruk-atda iti pannakaadipen, malaksid iti panangalada kadagiti babbai ken annakda, ken dagiti pastorda, ken dagiti arbanda, ken dagiti toldada, ket kumamangda iti langalang; gapu ta nakaad-adu dagiti Lamanite, di mabalin dagiti tao ni Limhi ti makisupanget kadakuada, iti pampanunotenda a wayawayaanda ti bagbagida iti pannakaadipen babaen ti espada."
                },
                {
                    "number": 3,
                    "text": "Ita napasamak a napan ni Gideon ket sinangona ti ari, ket kinunana kenkuana: Ita O ari, namin-adu a nangngegmo dagiti balikasko iti pannakisupsupangetta kadagiti kabsatta, dagiti Lamanite."
                },
                {
                    "number": 4,
                    "text": "Ket ita O ari, no iti panagkitam ket saanak a mapangnamnamaan a katulongan, wenno no denggem dagiti balikasko iti ania man a pangrukodan, ket adda maitulongda kenka, ad-adda pay ti tarigagayko a nasken a dumngegka kadagiti balikasko itoy a kanito, ket agbalinak a katulongam ket mawayawayaan dagitoy a tao iti pannakaadipen."
                },
                {
                    "number": 5,
                    "text": "Ket pinalubosan ti ari nga agsao. Ket kinuna kenkuana ni Gideon:"
                },
                {
                    "number": 6,
                    "text": "Adtoy ti dalan iti likud, iti bakud iti likud, iti akinlikud a paset ti siudad, wenno dagiti guardia dagiti Lamanite, mabartekda iti rabii; ngarud pakaammuanta amin dagiti tao tapno ummongenda dagiti pangen ken arbanda, tapno yabogda ida iti langalang iti rabii."
                },
                {
                    "number": 7,
                    "text": "Ket tungpalek ti bilinmo ken agbayadak iti maudi a buis iti arak kadagiti Lamanite, ket mabartekda; ket magnatayonto iti nalimed a pagnaan iti makanigid ti kampoda inton nabartek ken nakaturogdan."
                },
                {
                    "number": 8,
                    "text": "Kasta ti ipapanawtayo a kaduatayo dagiti babbai ken annaktayo, dagiti pangentayo, ken dagiti arbantayo iti langalang; ket agdaliasattayo iti lawlaw ti daga a Shilom."
                },
                {
                    "number": 9,
                    "text": "Ket napasamak a dinengngeg ti ari dagiti balikas ni Gideon."
                },
                {
                    "number": 10,
                    "text": "Ket imbilin ni ari Limhi a nasken nga ummongen dagiti taona dagiti pastorda; ket impatulodna ti buis nga arak kadagiti Lamanite; ken nangipatulod pay iti ad-adu nga arak, a kas sagut kadakuada; ket nagrenrennekda nga imminum iti arak nga impatulod kadakuada ni ari Limhi."
                },
                {
                    "number": 11,
                    "text": "Ket napasamak a napan dagiti tao ni ari Limhi iti langalang iti rabii nga inkuyogda dagiti pangen ken arbanda, ket napanda iti aglawlaw ti daga a Shilom iti langalang, sada sinurot ti agturong iti daga a Zarahemla, nga impanguluan ida ni Ammon ken dagiti kabsatna."
                },
                {
                    "number": 12,
                    "text": "Ket naitugotda amin a balitokda, ken pirak, dagiti napateg nga alikamenda, a maawitda, kasta met dagiti balonda, iti langalang; ket intuloyda ti panagdaliasatda."
                },
                {
                    "number": 13,
                    "text": "Ket kalpasan ti adu nga aldawda iti langalang nakadanonda iti daga a Zarahemla, ket timmiponda kadagiti tao ni Mosiah, ket nagbalinda nga iturayanna."
                },
                {
                    "number": 14,
                    "text": "Ket napasamak a siraragsak ni Mosiah a nangawat kadakuada; ken inawatna met dagiti kasuratanda, kasta met dagiti kasuratan a nasarakan dagiti tao ni Limhi."
                },
                {
                    "number": 15,
                    "text": "Ket ita napasamak idi naduktalan dagiti Lamanite a naglibas dagiti tao ni Limhi iti daga iti rabii, a nangibaonda iti buyot iti langalang tapno kamakamenda ida;"
                },
                {
                    "number": 16,
                    "text": "Ket kalpasan ti dua nga aldaw a panangkamakamda kadakuada, saandan a nasurotan ti nagturonganda; ngarud nayaw-awanda iti langalang."
                }
            ]
        },
        "/study/scriptures/bofm/mosiah/23": {
            "uri": "/study/scriptures/bofm/mosiah/23",
            "title": "Mosiah 23",
            "data_type": "chapter",
            "chapter_name": "Kapitulo 23",
            "chapter_summary": [
                "Agkedked ni Alma nga agbalin nga ari—Agakem a nangato a saserdote—Dusaen ti Apo dagiti taona, ken parmeken dagiti Lamanite ti daga a Helam—Ni Amulon, dadaulo dagiti nadangkes a saserdote ni Ari Noe, ti emperador a mangituray iti Lamanite. Agarup 145–121 S.C."
            ],
            "book_intro": [
                "Ti pakaammo ni Alma ken dagiti tao ti Apo, nga inyabug dagiti tao ni Ari Noe iti langalang."
            ],
            "verses": [
                {
                    "number": 1,
                    "text": "Ita ni Alma, a binallaaganen ti Apo a sapulen dagiti buyot ni ari Noe, kas naipakaammonan kadagiti taona, inummongda ngarud dagiti pastorda, ken innalada dagiti bukelda, ket napanda iti langalang a simmango kadagiti buyot ni ari Noe."
                },
                {
                    "number": 2,
                    "text": "Ket pinapigsa ida ti Apo, tapno saan ida a madaeran a papatayen dagiti tao ni ari Noe."
                },
                {
                    "number": 3,
                    "text": "Ket walo nga aldaw ti panagdaliasatda nga agturong iti langalang."
                },
                {
                    "number": 4,
                    "text": "Ket nakadanonda iti daga, wen, iti nakapimpintas ken makaay-ayo a daga, ti daga ti natarnaw a danum."
                },
                {
                    "number": 5,
                    "text": "Ket insimpada dagiti toldada, ket rinugianda a sukayen ti daga, ken rinugianda ti agpatakder iti pasdek; wen, nagagetda, ket kasta unay ti panagtrabahoda."
                },
                {
                    "number": 6,
                    "text": "Ket tinarigagayan dagiti tao a ni Alma ti agbalin nga arida, gapu ta ipatpateg dagiti tao."
                },
                {
                    "number": 7,
                    "text": "Ngem kinunana kadakuada: Adtoy, saan a rumbeng a maaddaantayo iti ari; ta kastoy ti kinuna ti Apo: Diyo ipato a nangatngato ti maysa a tao iti sabali, wenno saan a panunoten ti tao a nangatngato ngem iti sabali; ngarud kunak kadakayo a saan a rumbeng a maaddaantayo iti ari."
                },
                {
                    "number": 8,
                    "text": "Nupay kasta, no mabalin la ketdi nga adda kanayon maikari a lalaki nga agbalin nga ariyo nasayaat unay no maaddaankayo iti ari."
                },
                {
                    "number": 9,
                    "text": "Ngem laglagipenyo ti kinamanagbasol ni ari Noe ken dagiti saserdotena; ken siakto pay ket naikursong iti palab-og, ket nakaaramidak iti adu a banag a makadurmen iti imatang ti Apo, a nakaigapuan ti nalabes a panagbabawik;"
                },
                {
                    "number": 10,
                    "text": "Nupay kasta, kalpasan ti adu a panagtutuok, dinengngeg ti Apo ti dawatko, ket sinungbatanna dagiti kararagko, ket siak ti inaramatna a mangidanon iti adu kadakayo iti pannakaammo iti kinapudno."
                },
                {
                    "number": 11,
                    "text": "Nupay kasta, saanko a panangipadayaw daytoy, ta saanak a maikari a mangidaydayaw iti bagik."
                },
                {
                    "number": 12,
                    "text": "Ket ita kunak kadakayo, inrurumennakayo ni ari Noe, ket nagbalinkayo nga adipenna ken dagiti saserdotena, ket pinagbalindakayo a managbasol; ngarud nagtungpalkayo iti pannakabalin ti kinamanagbasol."
                },
                {
                    "number": 13,
                    "text": "Ket ita iti panangaon kadakayo ti pannakabalin ti Dios kadagitoy a pammungo; wen, kasta met iti ima ni ari Noe ken dagiti taona, kasta met iti pammungo ti kinamanagbasol, kasta met a tarigagayak nga agtalinaedkayo a natibker iti daytoy a wayawaya a nakawayawayaanyo, ket saankayo nga agtalek iti asino man a tao nga agbalin nga ariyo."
                },
                {
                    "number": 14,
                    "text": "Kasta met a saankayo nga agtalek iti asino man nga agbalin a mannursuroyo wenno ministroyo, malaksid no tao ti Dios, a mangsursurot iti pagayatanna ken mangtungtungpal kadagiti bilinna."
                },
                {
                    "number": 15,
                    "text": "Kasta ti panangisuro ni Alma kadagiti taona, a nasken nga ayaten ti tunggal tao ti kaarrubana a kas iti bagina, tapno awan ti sinnupanget iti nagbaetanda."
                },
                {
                    "number": 16,
                    "text": "Ket ita, ni Alma ti nangato a saserdoteda, isu a nangbangon iti simbaanda."
                },
                {
                    "number": 17,
                    "text": "Ket napasamak nga awan ti naaddaan iti turay a mangasaba wenno mangisuro malaksid kenkuana a nagtaud iti Dios. Ngarud inikkan-pategna amin dagiti saserdoteda ken amin dagiti mannursuroda; ket awan ti naikkan-pateg malaksid no maikari a tao."
                },
                {
                    "number": 18,
                    "text": "Ngarud binantayanda dagiti taoda, ken tinarakenda ida kadagiti banag a maipanggep iti kinalinteg."
                },
                {
                    "number": 19,
                    "text": "Ket napasamak a rimmang-ayda a di nangin-ines iti daga; ket ninagananda ti daga iti Helam."
                },
                {
                    "number": 20,
                    "text": "Ket napasamak nga immaduda ken rimmang-ayda a di nangin-ines iti daga a Helam; ket nangbangonda iti siudad, a ninagananda iti siudad ti Helam."
                },
                {
                    "number": 21,
                    "text": "Nupay kasta nakita ti Apo a rumbeng a dusaenna dagiti taona; wen, subokenna ti panaganusda ken ti pammatida."
                },
                {
                    "number": 22,
                    "text": "Nupay kasta—asino man ti agtalek kenkuana isunto met laeng ti maitag-ay iti maudi nga aldaw. Wen, kastoy idi kadagitoy a tao."
                },
                {
                    "number": 23,
                    "text": "Ta adtoy, ipakitak kadakayo a naadipenda, ket awan ti makaisalakan kadakuada malaksid ti Apo a Diosda, wen, a kas iti Dios ni Abraham ken ni Isaac ken ni Jacob."
                },
                {
                    "number": 24,
                    "text": "Ket napasamak nga insalakanna ida, ket impakitana kadakuada ti naindaklan a bilegna, ket napalalo ti ragragsakda."
                },
                {
                    "number": 25,
                    "text": "Ta adtoy, napasamak a bayat ti kaaddada iti daga a Helam, wen, iti siudad ti Helam, bayat ti panangsukayda iti daga iti aglawlaw, adtoy adda ti buyot dagiti Lamanite iti beddeng ti daga."
                },
                {
                    "number": 26,
                    "text": "Ita napasamak a pimmanaw dagiti kabsat ni Alma kadagiti talonda, ket naguummongda iti siudad ti Helam; ket kasta unay ti butengda iti panagparang dagiti Lamanite."
                },
                {
                    "number": 27,
                    "text": "Ngem napan ni Alma ket nagtakder iti sangoda, ket inggunamgunamna kadakuada a nasken a dida agbuteng, ngem lagipenda ketdi ti Apo a Diosda ket isalakanna ida."
                },
                {
                    "number": 28,
                    "text": "Ngarud pinagkirpada ti danagda, ket rinugianda ti nagdawat iti Apo a paluknengenna ti puspuso dagiti Lamanite, tapno isalakanda ida, ken dagiti assawada, ken dagiti annakda."
                },
                {
                    "number": 29,
                    "text": "Ket napasamak a pinalukneng ti Apo ti puspuso dagiti Lamanite. Ket napan da Alma ken dagiti kabsatna ket inyawatda ti bagbagida kadakuada; ket tinagikua dagiti Lamanite ti daga a Helam."
                },
                {
                    "number": 30,
                    "text": "Ita napukaw dagiti buyot dagiti Lamanite, a nangsurot kadagiti tao ni ari Limhi, iti langalang iti adu nga aldaw."
                },
                {
                    "number": 31,
                    "text": "Ket adtoy, nasarakanda dagidiay saserdote ni ari Noe iti lugar a ninagananda iti Amulon; ket rinugianda ti mangtagikua iti daga nga Amulon ken rinugianda a sukayen ti daga."
                },
                {
                    "number": 32,
                    "text": "Ita Amulon ti nagan ti dadaulo dagidiay a saserdote."
                },
                {
                    "number": 33,
                    "text": "Ket napasamak a nagpakpakaasi ni Amulon kadagiti Lamanite; kasta met nga imbaonna dagiti assawada, a babbai nga annak dagiti Lamanite, nga agpakpakaasi kadagiti kakabsatda, tapno dida papatayen dagiti assawada."
                },
                {
                    "number": 34,
                    "text": "Ket adda panangngaasi dagiti Lamanite ken ni Amulon ken dagiti kabsatna, ket dida ida pinatay, gapu kadagiti assawada."
                },
                {
                    "number": 35,
                    "text": "Ket nakitipon ni Amulon ken dagiti kabsatna kadagiti Lamanite, ket nagdaldaliasatda iti langalang iti panangsapulda iti daga a Nephi idi masarakanda ti daga a Helam, a tinagikua da Alma ken dagiti kabsatna."
                },
                {
                    "number": 36,
                    "text": "Ket napasamak nga inkari dagiti Lamanite kada Alma ken dagiti kabsatna, nga isagutda ti biagda ken wayawayada no isuroda ti dana a kumamang iti daga a Nephi."
                },
                {
                    "number": 37,
                    "text": "Ngem saan a tinungpal dagiti Lamanite ti karida kalpasan ti panangipakita ni Alma iti dana a kumamang iti daga a Nephi; ngem nangikabilda iti mangbantay iti aglawlaw ti daga a Helam, kada Alma ken dagiti kabsatna."
                },
                {
                    "number": 38,
                    "text": "Ket napan iti daga a Nephi dagiti nabati kadakuada; ket nagsubli iti daga a Helam dagiti dadduma, ken intugotda met dagiti assawa ken annak dagiti agbambantay a nabati iti daga."
                },
                {
                    "number": 39,
                    "text": "Ket impalubos ti ari dagiti Lamanite a ni Amulon ti agbalin nga ari ken mangituray kadagiti taona, nga adda iti daga a Helam; nupay kasta awanan iti bileg a mangaramid iti ania man a maisuppiat iti pagayatan ti ari dagiti Lamanite."
                }
            ]
        },
        "/study/scriptures/bofm/mosiah/24": {
            "uri": "/study/scriptures/bofm/mosiah/24",
            "title": "Mosiah 24",
            "data_type": "chapter",
            "chapter_name": "Kapitulo 24",
            "chapter_summary": [
                "Idadanes ni Amulon ni Alma ken dagiti taona—Mapapatayda no agkararagda—Palag-anen ti Apo dagiti dagensenda—Wayawayaanna ida iti pannakaadipenda, ket agsublida iti Zarahemla. Agarup 145–120 S.C."
            ],
            "verses": [
                {
                    "number": 1,
                    "text": "Ket napasamak a nakagun-od ni Amulon iti kaasi manipud iti ari dagiti Lamanite; ngarud, impalubos ti ari dagiti Lamanite kenkuana ken dagiti kabsatna ti pannakadutokda a mannursuro kadagiti taona, wen, uray pay dagiti tao nga adda iti daga a Shemlon, ken iti daga a Shilom, ken iti daga nga Amulon."
                },
                {
                    "number": 2,
                    "text": "Ta tinagikuan dagiti Lamanite amin dagitoy a daga; ngarud, nangdutok ti ari dagiti Lamanite iti ar-ari dagitoy a daga."
                },
                {
                    "number": 3,
                    "text": "Ket ita Laman ti nagan ti ari dagiti Lamanite, ta naipanagan kenkuana ti nagan ti amana; ket napanaganan ngarud iti ari Laman. Ket isu ti ari ti adu a tao."
                },
                {
                    "number": 4,
                    "text": "Ket nangdutok iti mannursuro kadagiti kakabsat ni Amulon iti tunggal daga a tinagikua dagiti taona; ket kasta a naisuro ti pagsasao ni Nephi kadagiti amin a tao dagiti Lamanite."
                },
                {
                    "number": 5,
                    "text": "Ket taoda a mannakigayyem iti tunggal maysa; nupay kasta dida ammo ti Dios; awan a pulos ti insuro dagiti kabsat ni Amulon maipanggep iti Apo a Diosda, uray ti paglintegan ni Moises; wenno insuroda man la koma kadakuada dagiti balikas ni Abinadi;"
                },
                {
                    "number": 6,
                    "text": "Ngem insuroda ida a nasken nga ituloyda ti kasuratanda, ken mabalinda ti agsisinnurat iti tunggal maysa."
                },
                {
                    "number": 7,
                    "text": "Ket kasta ti panangrugi dagiti Lamanite a nangpaadu iti kinabaknangda, ken ti panangrugida a makimaro iti tunggal maysa ket agbalinda a nasaliwanwan, ken ti panangrugida a nasikap ken masirib a tattao, kas iti pagsiriban ti lubong, wen, nakasiksikap a tattao, maay-ayo iti amin a kita ti kinadangkes ken panagagum, malaksid kadagiti kakabsatda."
                },
                {
                    "number": 8,
                    "text": "Ket ita napasamak a rinugian ni Amulon nga aramaten ti turay ken ni Alma ken dagiti kabsatna, ken rinugianna nga indadanes, ken imbilinna nga idadanes dagiti annakna dagiti annakda."
                },
                {
                    "number": 9,
                    "text": "Ta am-ammo ni Amulon ni Alma, a maysa idi kadagiti saserdote ti ari, ken isu ti namati kadagiti balikas ni Abinadi ken napapanaw iti sango ti ari, ket ngarud kinapungtotna; ta iturayan ni ari Laman, ngem inaramatna ti bilegna kadakuada, ket inikkanna ida iti turay, ken nangtuding iti mangiwanwan kadakuada."
                },
                {
                    "number": 10,
                    "text": "Ket napasamak a nakaro unay ti panagsagabada ket rinugianda ti nagdawat iti naindaklan a Dios."
                },
                {
                    "number": 11,
                    "text": "Ket binilin ida ni Amulon nga isardengda ti panagdawdawatda; ket nangikabil iti guardia a mangbantay kadakuada, tapno mapapatay ti asino man a matiliwan nga umaw-awag iti Dios."
                },
                {
                    "number": 12,
                    "text": "Ket saan nga impangngeg ni Alma ken dagiti taona ti yaawagda iti Apo a Diosda, ngem imbukbokda ti puspusoda kenkuana; ket ammona ti linaon ti puspusoda."
                },
                {
                    "number": 13,
                    "text": "Ket napasamak a dimteng kadakuada ti timek ti Apo iti panagsagabada, a kinunana: Yangadyo dagiti uloyo ket maliwliwakayo, ta ammok ti katulagan nga inaramidyo kaniak; ket makitulagak kadagiti taok ken wayawayaak ida iti pannakaadipen."
                },
                {
                    "number": 14,
                    "text": "Kasta met a palag-anek dagiti dagensen nga adda iti abagayo, tapno diyo ida marikrikna iti kaaddada iti likudyo, uray pay iti pannakaadipenyo; ket aramidek daytoy tapno agbalinkayo a saksi kalpasanna, ken tapno maammuanyo nga awan duadua a siak, ti Apo a Dios, sarungkarak dagiti taok iti panagsagabada."
                },
                {
                    "number": 15,
                    "text": "Ket ita napasamak a limmag-an dagiti dagensen a naipabaklay ken ni Alma ken dagiti kabsatna; wen, pinatibker ida ti Apo tapno laklakaenda nga ibaklay dagiti dagensenda, ket pinaiturayanda a siraragsak ken siaanus iti amin a pagayatan ti Apo."
                },
                {
                    "number": 16,
                    "text": "Ket napasamak a napigsa ti pammatida ken ti panagituredda ket dimteng manen kadakuada ti timek ti Apo, a nagkuna: Agliwliwakayo, ta wayawayaankayonto iti pannakaadipenyo inton bigat."
                },
                {
                    "number": 17,
                    "text": "Ket kinunana ken ni Alma: Mapanka kadagitoy a tao, ket kuyogenka ket wayawayaanta dagitoy a tao iti pannakaadipen."
                },
                {
                    "number": 18,
                    "text": "Ita napasamak nga inummong da Alma ken dagiti taona iti rabii dagiti pastorda, kasta met dagiti bukbukelda; wen, nagpatnagda a nangum-ummong kadagiti pastorda."
                },
                {
                    "number": 19,
                    "text": "Ket iti agsapa pinaturog ti Apo dagiti Lamanite iti nargaan, wen, ken pinaturogna iti nargaan amin dagiti mangiwanwanda."
                },
                {
                    "number": 20,
                    "text": "Ket nagturong da Alma ken dagiti taona iti langalang; ket idi nakapagdaliasatdan iti nagmalem impatakderda dagiti toldada iti tanap, ket ninagananda ti tanap iti Alma, gapu ta indauluanna ida iti langalang."
                },
                {
                    "number": 21,
                    "text": "Wen, ket imbukbokda ti panagyamanda iti Dios iti tanap ti Alma gapu iti kinamanangngaasina kadakuada, ken pinalag-anna dagiti dagensenda, ken winayawayaanna ida iti pannakaadipen; ta naadipenda, ket awan ti asino man a makawayawaya kadakuada malaksid ti Apo a Diosda."
                },
                {
                    "number": 22,
                    "text": "Ket nagyamanda iti Dios, wen, napigsa ti timek dagiti amin a lallakida ken amin dagiti babbaida ken amin dagiti annakda a makapagsao iti panangidaydayawda iti Diosda."
                },
                {
                    "number": 23,
                    "text": "Ket ita kinuna ti Apo ken ni Alma: Darasem ket pumanawka ken dagitoy a tao ditoy a daga, ta nakariingen dagiti Lamanite ket kamatendakayo; ngarud pumanawkayo ditoy a daga, ket pagsardengek dagiti Lamanite ditoy a tanap tapno dida makamatan dagitoy a tao."
                },
                {
                    "number": 24,
                    "text": "Ket napasamak a pimmanawda iti tanap, ket nagdaliasatda iti langalang."
                },
                {
                    "number": 25,
                    "text": "Ket kalpasan ti kaaddada iti langalang iti sangapulo-ket-dua nga aldaw nakadanonda iti daga a Zarahemla; ket inawat met ida ni ari Mosiah a siraragsak."
                }
            ]
        },
        "/study/scriptures/bofm/mosiah/25": {
            "uri": "/study/scriptures/bofm/mosiah/25",
            "title": "Mosiah 25",
            "data_type": "chapter",
            "chapter_name": "Kapitulo 25",
            "chapter_summary": [
                "Agbalin a Nephite dagiti an-annabo ni Mulek iti Zarahemla—Maam-ammoda dagiti tao ni Alma ken ni Zeniff—Buniagan ni Alma ni Limhi ken amin dagiti taona—Tudingan ni Mosiah ni Alma a mangbangon iti Simbaan ti Dios. Agarup 120 S.C."
            ],
            "verses": [
                {
                    "number": 1,
                    "text": "Ket ita kayat ni ari Mosiah nga aguummong amin dagiti tao."
                },
                {
                    "number": 2,
                    "text": "Ita saan unay nga adu dagiti annak ni Nephi, wenno saan unay nga adu dagiti an-annabo ni Nephi, a kas iti kaadu dagiti tao ni Zarahemla, nga an-annabo ni Mulek, ken dagiti simmurot kenkuana iti langalang."
                },
                {
                    "number": 3,
                    "text": "Ket saan unay nga adu dagiti tao ni Nephi ken dagiti tao ni Zarahemla a kas iti kaadu dagiti Lamanite; wen, dida pay makagudua."
                },
                {
                    "number": 4,
                    "text": "Ket ita naguummong amin dagiti tao ni Nephi, kasta met amin dagiti tao ni Zarahemla, ket naguummongda iti dua a ragup."
                },
                {
                    "number": 5,
                    "text": "Ket napasamak a binasa ni Mosiah, ken imbilinna a maibasa kadagiti taona dagiti kasuratan ni Zeniff; wen, binasana dagiti kasuratan dagiti tao ni Zeniff, manipud iti panawen nga ipapanawda iti daga a Zarahemla agingga iti panagsublida manen."
                },
                {
                    "number": 6,
                    "text": "Ken binasana met dagiti pakaammo ni Alma ken dagiti kabsatna, ken ti amin a panagsagabada, manipud iti panawen nga ipapanawda iti daga a Zarahemla agingga iti panawen a panagsublida manen."
                },
                {
                    "number": 7,
                    "text": "Ket ita, idi nabasan ni Mosiah ti kasuratan, natignay dagiti taona a nabati iti daga iti nalabes a siddaaw ken pannakakellaat."
                },
                {
                    "number": 8,
                    "text": "Ta dida ammo ti panunotenda; ta idi maimatanganda dagiti nawayawayaan iti pannakaadipen napnoda iti aglaplapusanan a rag-o."
                },
                {
                    "number": 9,
                    "text": "Ket manen, napnoda iti leddaang idi malagipda dagiti kabsatda a pinapatay dagiti Lamanite, nagarubos ti luada."
                },
                {
                    "number": 10,
                    "text": "Ket manen, idi malagipda ti madagdagus a kinamanangngaasi ti Dios, ken ti bilegna a nangwayawaya kada Alma ken dagiti kabsatna iti ima dagiti Lamanite ken iti pannakaadipen, nalawag ti timekda a nagyaman iti Dios."
                },
                {
                    "number": 11,
                    "text": "Ket manen, idi malagipda dagiti Lamanite, a kakabsatda, iti kinamanagbasol ken narugit a kasasaadda, napnoda iti saem ken pait gapu iti pagimbagan dagiti kararuada."
                },
                {
                    "number": 12,
                    "text": "Ket napasamak nga isuda nga annak ni Amulon ken dagiti kabsatna, a nangasawa kadagiti babbalasang dagiti Lamanite, saanda a naay-ayo iti ugali dagiti ammada, ngarud inawatda ti nagan ni Nephi, tapno maawaganda nga annak ni Nephi ken maibilangda kadagiti maawagan iti Nephite."
                },
                {
                    "number": 13,
                    "text": "Ket ita maibilang a Nephite amin dagiti tao ni Zarahemla, ket gapu daytoy iti kaawan ti nakaitalkan ti pagarian no di dagiti an-annabo ni Nephi."
                },
                {
                    "number": 14,
                    "text": "Ket ita napasamak nga idi malpas ni Mosiah nga agsao ken nangibasa kadagiti tao, tinarigagayanna nga agsao met ni Alma kadagiti tao."
                },
                {
                    "number": 15,
                    "text": "Ket nagsao ni Alma kadakuada, idi makapaguummongda iti dakkel a ragup, ket napan iti tunggal ragup, a nangikasaba kadagiti tao iti panagbabawi ken pammati iti Apo."
                },
                {
                    "number": 16,
                    "text": "Ket inggunamgunamna kadagiti tao ni Limhi ken dagiti kabsatna, amin dagiti nawayawayaanen iti pannakaadipen, a nasken a laglagipenda a ti Apo ti nangwayawaya kadakuada."
                },
                {
                    "number": 17,
                    "text": "Ket napasamak a kalpasan ti panangisuro ni Alma kadagiti tao ti adu a banag, ket inggibusnan ti pannakisaona kadakuada, a tinarigagayan ni ari Limhi ti pannakabuniagna; ken tinarigagayan amin dagiti taona ti mabuniagan met."
                },
                {
                    "number": 18,
                    "text": "Ngarud, timmapog ni Alma iti danum ket binuniaganna ida; wen, binuniaganna ida iti wagas nga inaramidna kadagiti kakabsatna iti danum ti Mormon; wen, ket nagbalin amin dagiti binuniaganna a kameng ti simbaan ti Dios; ket gapu daytoy iti pammatida kadagiti balikas ni Alma."
                },
                {
                    "number": 19,
                    "text": "Ket napasamak a pinalubosan ni ari Mosiah ni Alma a mangbangon iti simbaan iti amin a daga ti Zarahemla; ken inikkanna iti bileg a mangorden a saserdote ken mannursuro iti tunggal simbaan."
                },
                {
                    "number": 20,
                    "text": "Ita naaramid daytoy gapu iti kaadu ti tao ket saan a kabaelan nga iturong ti maymaysa a mannursuro; wenno mangngegan ti amin ti balikas ti Dios iti maymaysa a pagtitiponan."
                },
                {
                    "number": 21,
                    "text": "Tinipuntiponda ngarud ti bagbagida iti nadumaduma a ragup, a maawagan iti simbaan; nga addaan ti tunggal simbaan iti saserdote ken mannursuro, ket ikasaba ti tunggal saserdote ti balikas a maibatay iti nagaon iti ngiwat ni Alma."
                },
                {
                    "number": 22,
                    "text": "Ket kastoy, uray pay no adu ti simbaan maymaysada met laeng a simbaan, wen, nga isu ti simbaan ti Dios; ta awan ti ania man a naikasaba iti amin a simbaan malaksid iti panagbabawi ken pammati iti Dios."
                },
                {
                    "number": 23,
                    "text": "Ket ita adda pito a simbaan iti daga a Zarahemla. Ket napasamak nga asino man nga agtarigagay nga umawat iti nagan ni Cristo, wenno ti Dios, nagkamengda kadagiti simbaan ti Dios;"
                },
                {
                    "number": 24,
                    "text": "Ket naawaganda iti tattao ti Dios. Ket imbukbok ti Apo ti Espirituna kadakuada, ket nabendisionanda, ken rimmang-ayda iti daga."
                }
            ]
        },
        "/study/scriptures/bofm/mosiah/26": {
            "uri": "/study/scriptures/bofm/mosiah/26",
            "title": "Mosiah 26",
            "data_type": "chapter",
            "chapter_name": "Kapitulo 26",
            "chapter_summary": [
                "Adu a kameng ti Simbaan ti insungsong nga agbasol dagiti saan a mamatpati—Maikarian ni Alma iti biag nga agnanayon—Magun-od dagiti agbabawi ken mabuniagan ti pammakawan—Pakawanento ti Apo dagiti nagbasol a kameng ti simbaan nga agbabawi ken agpudno ken ni Alma; no saan, saandanto a maibilang kadagiti tao ti Simbaan. Agarup 120–100 S.C."
            ],
            "verses": [
                {
                    "number": 1,
                    "text": "Ita napasamak nga adu kadagiti tumantanor a kaputotan ti di makaawat kadagiti balikas ni ari Benjamin, ta babassitda pay nga ubbing iti panawen a panangibagana kadagiti taona; ket dida patien ti kannawidan dagiti ammada."
                },
                {
                    "number": 2,
                    "text": "Dida mamati iti naibagan maipanggep iti panagungar dagiti natay, kasta met a dida mamati iti maipanggep iti yaay ni Cristo."
                },
                {
                    "number": 3,
                    "text": "Ket ita gapu iti kinaawan ti pammatida dida maawatan ti balikas ti Dios; ket natangken ti panagpuspusoda."
                },
                {
                    "number": 4,
                    "text": "Ket saandanto a mabuniagan; kasta met a dida agkameng iti simbaan. Ket naisinada a tao iti pammatida, uray pay iti nailubongan ken managbasol a kasasaadda; ta dida umawag iti Apo a Diosda."
                },
                {
                    "number": 5,
                    "text": "Ket ita iti panagturay ni Mosiah saanda pay a makagudua iti bilang dagiti tao ti Dios; ngem gapu iti di panagtutunos dagiti agkakabsat nagbalinda nga ad-adu."
                },
                {
                    "number": 6,
                    "text": "Ta napasamak nga adu ti inallilawda iti pammatiray-ok a balikasda, nga adda iti simbaan, a namagbalin kadakuada a managbasol; rumbeng ngarud unay kadagiti nagbasol, nga adda iti simbaan, a ballaagan ida ti simbaan."
                },
                {
                    "number": 7,
                    "text": "Ket napasamak a naisaklangda kadagiti saserdote, ket inyawat ida dagiti mannursuro kadagiti saserdote; ket indatag dagiti saserdote ken ni Alma, nga isu ti kangatuan a saserdote."
                },
                {
                    "number": 8,
                    "text": "Ita inikkan ni ari Mosiah ni Alma iti turay a mangiturong iti simbaan."
                },
                {
                    "number": 9,
                    "text": "Ket napasamak a di ammo ni Alma ti maipanggep kadakuada; ngem adu ti saksi a maibusor kadakuada; wen, nagtakder dagiti tao ket pinaneknekanda ti kaadu ti nagbasolanda."
                },
                {
                    "number": 10,
                    "text": "Ita awan pay ti kasta a napasamak idi iti simbaan; nariribukan ngarud ni Alma babaen ti espirituna, ket kinayatna a nasken a maidatagda iti ari."
                },
                {
                    "number": 11,
                    "text": "Ket kinunana iti ari: Adtoy, adu dagitoy idatagmi kenka, a pinabasol dagiti kabsatda; wen, nagaramidda iti sumagmamano a pagbasolan. Ket saanda nga ibabawi dagiti nagbasolanda; ngarud indatagmi kenka, ta kedngam ida a maibatay kadagiti basolda."
                },
                {
                    "number": 12,
                    "text": "Ngem kinuna ni ari Mosiah ken ni Alma: Adtoy, diak kedngan ida; ngarud yawatko ida kenka ta sika ti mangeddeng kadakuada."
                },
                {
                    "number": 13,
                    "text": "Ket ita nariribukan manen ti espiritu ni Alma; ket napan a nagdamag iti Apo no ania ti aramidenna itoy a banag, ta amkenna a makaaramid iti biddut iti imatang ti Dios."
                },
                {
                    "number": 14,
                    "text": "Ket napasamak a kalpasan ti panangibukbokna iti kaungganna iti Dios, immay ti timek ti Apo kenkuana, a nagkuna:"
                },
                {
                    "number": 15,
                    "text": "Nagasatka, Alma, ken nagasat dagiti nabuniagan iti danum ti Mormon. Nagasatka gapu iti aglaplapusanan a pammatim kadagiti laeng balikas ti katulongak a ni Abinadi."
                },
                {
                    "number": 16,
                    "text": "Ken nagasatda agsipud iti aglaplapusanan a pammatida uray kadagiti balikas laeng nga imbagam kadakuada."
                },
                {
                    "number": 17,
                    "text": "Ken nagasatka gapu ta binangonmo ti simbaan kadagitoy a tao; ket mabangonda, ket agbalindanto a taok."
                },
                {
                    "number": 18,
                    "text": "Wen, nagasat dagitoy a tao a siaayat nga umawat iti naganko; ta maawagandanto iti naganko; ket kukuak ida."
                },
                {
                    "number": 19,
                    "text": "Ket gapu ta nagdamagka kaniak maipanggep kadagiti managbasol, nagasatka."
                },
                {
                    "number": 20,
                    "text": "Sika ti katulongak; ket itulagko kenka a maaddaanka iti biag nga agnanayon; ket pagserbiannak ket aggunayka babaen ti naganko, ket ummongem dagiti karnerok."
                },
                {
                    "number": 21,
                    "text": "Ket isu a dumngeg iti timekko isunto ti karnerok; ket awatemto iti simbaan, ket awatekto met."
                },
                {
                    "number": 22,
                    "text": "Ta adtoy, daytoy ti simbaanko; asino man a mabuniagan mabuniaganto iti panagbabawi. Ket asino man nga awatem mamatinto iti naganko; ket siwawayanto a pakawanek."
                },
                {
                    "number": 23,
                    "text": "Ta siak ti agsagaba kadagiti basol ti lubong; ta siak ti nangparsua kadakuada; ken siak ti mangted kenkuana a mamati agingga iti kanibusanan ti puesto iti makanawanko."
                },
                {
                    "number": 24,
                    "text": "Ta adtoy, maawaganda iti naganko; ket no ammodak umasidegda, ket addanto agnanayon a puestoda iti makanawanko."
                },
                {
                    "number": 25,
                    "text": "Ket napasamak nga inton aguni ti maikadua a trumpeta umayton dagiti pulos a di nakaam-ammo kaniak ket agtakderdanto iti sangok."
                },
                {
                    "number": 26,
                    "text": "Ket maammuandanton a siak ti Apo a Diosda, a siak ti Mannubbotda; ngem saandanto a masubbot."
                },
                {
                    "number": 27,
                    "text": "Kalpasanna ipudnokto kadakuada a pulos a diak am-ammo ida; ket mapandanto iti agnanayon nga apuy a naisagana iti sairo ken kadagiti anghelna."
                },
                {
                    "number": 28,
                    "text": "Kunak ngarud kenka, nga isu a di dumngeg iti timekko, kastanto met ti dina pannakaawat iti simbaanko, ta diakto awaten iti maudi nga aldaw."
                },
                {
                    "number": 29,
                    "text": "Kunak ngarud kenka, Mapanka; ket asino man nga agbasol kaniak, ukomemto a maibatay iti basbasol nga inaramidna; ket no ipudnona ti basbasolna kenka ken kaniak, ket agbabawi a naimpusuan, pakawanemto, ket pakawanekto met."
                },
                {
                    "number": 30,
                    "text": "Wen, ket kas iti kaadu ti panagbabawi dagiti taok ti panangpakawankonto iti naglabsinganda kaniak."
                },
                {
                    "number": 31,
                    "text": "Ket pakawanenyonto met ti naglabsingan ti tunggal maysa kadakayo; ta pudno kunak kenka, isu a di mamakawan iti naglabsingan ti padana a tao no kunana nga agbabawi, kastanto met ti pangngeddeng nga awatenna."
                },
                {
                    "number": 32,
                    "text": "Ita kunak kenka, Mapanka; ket asinonto man a di mangibabawi iti basbasolna kastanto met ti dina pannakaibilang kadagiti taok; ket kastoy ti masurot manipud ita."
                },
                {
                    "number": 33,
                    "text": "Ket napasamak nga idi mangngeg ni Alma dagitoy a balikas insuratna ida tapno maalana ida, ken tapno maukomna dagiti tao iti dayta a simbaan a mayalubog kadagiti bilin ti Dios."
                },
                {
                    "number": 34,
                    "text": "Ket napasamak a napan ni Alma ket inukomna dagiti nakaaramid iti pagbasolan, a maibatay iti balikas ti Apo."
                },
                {
                    "number": 35,
                    "text": "Ket asino man a mangibabawi iti basbasolda ken ipudnoda ida, maibilangda kadagiti tao ti simbaan;"
                },
                {
                    "number": 36,
                    "text": "Ket dagiti saan a mangipudno iti basbasolda ken saan nga agbabawi iti kinamanagbasolda, isudanto dagiti saan a maibilang kadagiti tao ti simbaan, ket mapunasto ti naganda."
                },
                {
                    "number": 37,
                    "text": "Ket napasamak a tinimbeng ni Alma dagiti aramid iti simbaan; ket nangrugi manen a naaddaanda iti talna ken rimmang-ayda a di nangin-ines kadagiti aramid iti simbaan, siaannad a magna iti sango ti Dios, umaw-awat iti adu, ken mangbumbuniag iti adu."
                },
                {
                    "number": 38,
                    "text": "Ket ita inaramid ni Alma ken dagiti kaduana a trabahador amin dagitoy a banag nga adda iti simbaan, magna iti amin a kinaregta, mangisursuro iti balikas ti Dios iti amin a banag, agsagsagaba iti amin a kita ti panagsagaba, nga indadanes dagiti amin a di kameng ti simbaan ti Dios."
                },
                {
                    "number": 39,
                    "text": "Ket binallaaganda dagiti kabsatda; ken naballaaganda met, tunggal maysa babaen ti balikas ti Dios, a maibatay iti basbasolna, wenno iti basbasol a naaramidna, ta bilin ti Dios nga agkararag nga awan ressatna, ken agyaman iti amin a banag."
                }
            ]
        },
        "/study/scriptures/bofm/mosiah/27": {
            "uri": "/study/scriptures/bofm/mosiah/27",
            "title": "Mosiah 27",
            "data_type": "chapter",
            "chapter_name": "Kapitulo 27",
            "chapter_summary": [
                "Ipawil ni Mosiah ti panagidadanes ken ipaulogna ti panagpapatas—Padasen da Alma nga ub-ubing ken dagiti uppat a lallaki nga annak ni Mosiah a dadaelen ti Simbaan—Agparang ti anghel ket bilinenna ida nga isardengdan ti dakes nga aramidda—Mapaumel ni Alma—Nasken a maipasngay manen ti amin a sangkataw-an tapno magun-odda ti pannakaisalakan—Ipakdaar da Alma ken dagiti lallaki nga annak ni Mosiah dagiti naimbag a damag. Agarup 100–92 S.C."
            ],
            "verses": [
                {
                    "number": 1,
                    "text": "Ket ita napasamak a kimmaro ti panangidadanes nga inaramid dagiti saan a mamati iti simbaan a namunganayan ti panagtanabutob ti simbaan, ken yaasugda kadagiti dadauloda maipanggep itoy a banag; ket immasugda ken ni Alma. Ket indatag ni Alma ti parikut iti arida, ni Mosiah. Ket kinainnuman ni Mosiah dagiti saserdotena."
                },
                {
                    "number": 2,
                    "text": "Ket napasamak nga impaiwaragawag ni ari Mosiah iti aglawlaw ti daga nga awan ti asino man a di mamati a mangidadanes iti asino man a kameng ti simbaan ti Dios."
                },
                {
                    "number": 3,
                    "text": "Ket adda naiget a bilin iti amin a simbaan nga awan ti mangidadanes kadakuada, a nasken nga adda panagpapatas ti amin a tao;"
                },
                {
                    "number": 4,
                    "text": "A nasken a dida ipalubos a riribuken ti kinapalangguad wenno kinadursok ti kinatalnada; a nasken a raemen ti tunggal tao ti kaarrubana a kas iti bagina, nga agtrabahoda iti imada nga agpaay iti pagbiagda."
                },
                {
                    "number": 5,
                    "text": "Wen, ken nasken nga agtrabaho amin dagiti saserdote ken mannursuroda iti imada nga agpaay iti pagbiagda, iti amin a kasasaad malaksid iti sakit, wenno iti nalabes a pagesman; ket iti panagaramidda kadagitoy a banag, naglablabonanda iti parabur ti Dios."
                },
                {
                    "number": 6,
                    "text": "Ket nangrugi manen ti makapnek a talna iti daga; ket nangrugi nga immadu ti tao, ket nangrugida a nagwaras iti ganggannaet a rabaw ti daga, wen, iti amianan ken iti abagatan, iti daya ken iti laud, nagbangonda iti dadakkel a siudad ken purok iti amin a suli ti daga."
                },
                {
                    "number": 7,
                    "text": "Ket sinarungkaran ken pinarang-ay ida ti Apo, ket nagbalinda a dadakkel ken babaknang a tao."
                },
                {
                    "number": 8,
                    "text": "Ita naibilang dagiti lallaki nga annak ni Mosiah kadagiti di mamatpati; kasta met a naibilang kadakuada ti maysa kadagiti lallaki nga annak ni Alma, isu a nanaganan iti Alma, a naipasurot iti amana; nupay kasta, nagbalin a nadangdangkes ken tao a managrukbab iti didiosen. Ket isu ti tao nga aduan iti balikas, ket nagsao iti adu a pammatiray-ok kadagiti tao; ngarud naiturongna ti adu a tao a sumurot iti kinamanagbasolna."
                },
                {
                    "number": 9,
                    "text": "Ket nagbalin a dakkel nga abbeng iti panagdur-as ti simbaan ti Dios; taktakawenna ti puspuso dagiti tao; mangar-aramid iti nalabes a di panagtutunos dagiti tao; mangmangted iti gundaway iti kabusor ti Dios a mangaramat iti bilegna kadakuada."
                },
                {
                    "number": 10,
                    "text": "Ket ita napasamak a bayat ti panagsagsaganana a mangdadael iti simbaan ti Dios, ta inaramidna ti kasta a sililimed a kaduana dagiti lallaki nga annak ni Mosiah nga agpanggep a mangdadael iti simbaan, ken mangsayyasayya kadagiti tao ti Apo, a maisupadi kadagiti bilin ti Dios, wenno uray pay ti ari—"
                },
                {
                    "number": 11,
                    "text": "Ket kas nasaokon kadakayo, iti panagsagsaganada nga umalsa iti Dios, adtoy, nagparang kadakuada ti anghel ti Apo; ket bimmaba a kasla adda iti ulep; ket nagsao a kasla gurruod ti timekna, a nakaigapuan ti pannakadayyeg ti daga a nagtakderanda;"
                },
                {
                    "number": 12,
                    "text": "Ket nalaus ti siddaawda, ta natuangda iti daga, ket dida naawatan dagiti balikas nga imbagana kadakuada."
                },
                {
                    "number": 13,
                    "text": "Nupay kasta nagpukkaw manen, a kinunana: Alma, bumangonka ket tumakderka, ta apay nga idadanesyo ti simbaan ti Dios? Ta kinuna ti Apo: Daytoy ti simbaanko, ket ipatakderko; ket awan ti siasino man a mangduprak, malaksid iti panagbasol dagiti taok."
                },
                {
                    "number": 14,
                    "text": "Ket manen, kinuna ti anghel: Adtoy, nangngeg ti Apo ti kararag dagiti taona, kasta met ti kararag ti katulonganna, ni Alma, nga isu ti amam; ta nagkararag a napnuan iti pammati maipanggep kenka ta maidanon koma kenka ti pannakaammo iti pudno; ngarud, daytoy ti gapu nga immayak tapno allukoyenka iti bileg ken turay ti Dios, tapno masungbatan ti karkararag dagiti katulonganna a maibatay iti pammatida."
                },
                {
                    "number": 15,
                    "text": "Ket ita adtoy, mabalusingsingmo kadi ti bileg ti Dios? Ta adtoy, di kadi dinayyeg ti timekko ti daga? Ken dinak kadi makita iti sangom? Ket adtoyak a naggapu iti Dios."
                },
                {
                    "number": 16,
                    "text": "Ita kunak kenka: Mapanka, ket laglagipem ti pannakabalud dagiti ammam iti daga a Helam, ken iti daga a Nephi; ken laglagipem dagiti napintas a banag nga inaramidna kadakuada; ta adipenda idi, ket winayawayaanna ida. Ita kunak kenka, Alma, mapankan, ket saanmon a panggepen pay a dadaelen ti simbaan, tapno masungbatan dagiti kararagda, ket daytoy uray no awankanton."
                },
                {
                    "number": 17,
                    "text": "Ket ita napasamak a dagitoy ti naudi a balikas nga imbaga ti anghel ken ni Alma, ket pimmanawen."
                },
                {
                    "number": 18,
                    "text": "Ket ita natuang manen ni Alma ken dagiti kaduana iti daga, ta nalaus ti siddaawda; ta nakitada a mismo kadagiti matada ti anghel ti Apo; ket kasla gurruod ti timekna, a nangdayyeg iti daga; ket ammoda nga awan ti asino man malaksid iti bileg ti Dios a makadayyeg iti daga ken makaipuon ti panagarigenggenna a kasla marebbek."
                },
                {
                    "number": 19,
                    "text": "Ket ita napaumel ni Alma gapu iti nalaus a siddaawna, ket dina maungap ti ngiwatna; wen, ket kimmapsut, nga uray la a dina makuti dagiti imana; ngarud innala dagiti kaduana, ket awan gawayna a binagkatda, agingga a naipaiddada iti sango ti amana."
                },
                {
                    "number": 20,
                    "text": "Ket inulitda iti amana ti napasamakda; ket nagrag-o ti amana, ta ammona a bileg dayta ti Dios."
                },
                {
                    "number": 21,
                    "text": "Ket imbilinna nga aguummong ti pangen tapno imatanganda ti inaramid ti Apo iti anakna, kasta met dagiti kinakuyogna."
                },
                {
                    "number": 22,
                    "text": "Ket imbilinna nga agtitipon dagiti saserdote; ket rinugianda ti nagayuno, ken nagkararag iti Apo a Diosda nga ungapenna ti ngiwat ni Alma, tapno makapagsao, tapno pumigsa met dagiti saka ken imana—tapno maluktan ti mata dagiti tao ket makita ken maammuanda ti kinaimbag ken kinatan-ok ti Dios."
                },
                {
                    "number": 23,
                    "text": "Ket napasamak kalpasan ti panagayuno ken panagkararagda iti las-ud ti dua nga aldaw ken dua a rabii, pimmigsa dagiti saka ken ima ni Alma, ket timmakder ken rinugianna ti nakisao kadakuada, a dimmawat kadakuada iti liwliwa:"
                },
                {
                    "number": 24,
                    "text": "Ta, kinunana, nagbabawiakon iti basbasolko, ket sinubbotnakon ti Apo; adtoy naipasngayak iti Espiritu."
                },
                {
                    "number": 25,
                    "text": "Ket kinuna ti Apo kaniak: Dika masdaaw nga amin a sangkataw-an, wen, lallaki ken babbai, amin a pagilian, kakabsat, pagsasao ken tattao, nasken a maipasngay manen; wen, maipasngay iti Dios, mabaliwan iti nailubongan ken managbasol a kasasaad, iti kasasaad a kinalinteg, a sinubboten ti Dios, nga agbalin nga annakna a lallaki ken babbai;"
                },
                {
                    "number": 26,
                    "text": "Ket kastoy ti panagbalinda a baro a parsua; ket malaksid no aramidenda daytoy, pulos a dida matawid ti pagarian ti Dios."
                },
                {
                    "number": 27,
                    "text": "Kunak kenka, malaksid no kastoy ti mapasamak, mapapanawda; ket ammok daytoy, gapu ta dandaniak met napapanaw."
                },
                {
                    "number": 28,
                    "text": "Nupay kasta, kalpasan ti ilalasatko iti adu a rigat, a nagbabawiak iti asideg ni patay, inallawatnak ti kaasi ti Apo nga inliklik iti agnanayon a pannakauram, ket naipasngayak iti Dios."
                },
                {
                    "number": 29,
                    "text": "Nasubbot ti kararuak iti kapaitan ken pammungo ti kinamanagbasol. Addaak idi iti kasipngetan a derraas; ngem ita makitak ti nakaskasdaaw a lawag ti Dios. Nairaked ti kararuak iti agnanayon a pannakaparigat; ngem naagawak, ket awanen ti saem iti kararuak."
                },
                {
                    "number": 30,
                    "text": "Diak inawat ti Mannubbotko, ket nagintutulngak ti imbaga dagiti ammak; ngem ita a maibagadan nga umayto, ken lagipenna amin a pinarsuana, agpakitanto iti amin."
                },
                {
                    "number": 31,
                    "text": "Wen, agparintumengto amin a tumeng, ket agpudnonto kenkuana amin a dila. Wen, uray pay iti maudi nga aldaw, inton agtakder amin a tao tapno ukomenna, ket isunton ti panagpudnoda nga isu ti Dios; ket isunton ti panagpudnoda, a nagbiag nga awanan iti Dios iti lubong, a ti pannakaikeddeng ti agnanayon a pannusa ti maikari kadakuada; ket agarigengendanto, ken agpigerger, ken kumsen iti matmat ti mamukbukibok a matana."
                },
                {
                    "number": 32,
                    "text": "Ket ita napasamak a rinugian ni Alma iti dayta a kanito nga insuro dagiti tao, ken dagiti kadua ni Alma a nagparangan ti anghel, a nagdaliasat iti aglawlaw ti amin a daga, a mangisaknap kadagiti tao kadagiti banag a nangngegan ken nakitada, ken nangikasaba iti balikas ti Dios iti nakaro a rigat, iti nalaus a panangidadanes dagiti di mamatpati, a sinaplit ti adu kadagitoy."
                },
                {
                    "number": 33,
                    "text": "Ngem iti laksid amin daytoy, nangibinglayda iti adu a pangliwliwa iti simbaan, nga impatalgedda ti pammatida, ken inggunamgunamda kadakuada ti panagitured ken adu a panagtutuok iti panagtungpalda kadagiti bilin ti Dios."
                },
                {
                    "number": 34,
                    "text": "Ket uppat kadakuada ti lallaki nga annak ni Mosiah; ket Ammon, ken Aaron, ken Omner, ken Himni ti naganda; dagitoy ti nagan dagiti lallaki nga annak ni Mosiah."
                },
                {
                    "number": 35,
                    "text": "Ket nagdaliasatda iti amin a daga ti Zarahemla, ken iti amin a tao nga iturayan ni ari Mosiah, sireregtada a nangikarkarigatan a nangpalunit iti amin a sugat a naaramidda iti simbaan, nga impudnoda amin a basbasolda, ken insaknapda amin a banag a nakitada, ken inlawlawagda dagiti padto ken dagiti nasantuan a kasuratan iti amin nga agtarigagay a dumngeg kadakuada."
                },
                {
                    "number": 36,
                    "text": "Ket kastoy ti panagbalinda a ramit iti ima ti Dios iti panangidanonda iti adu iti pannakaammo iti pudno, wen, iti pannakaammo iti Mannubbotda."
                },
                {
                    "number": 37,
                    "text": "Ket anian a gasatda! Ta insaknapda ti talna; insaknapda dagiti naimbag a damag ti naimbag; ken impakdaarda kadagiti tao ti panagturay ti Apo."
                }
            ]
        },
        "/study/scriptures/bofm/mosiah/28": {
            "uri": "/study/scriptures/bofm/mosiah/28",
            "title": "Mosiah 28",
            "data_type": "chapter",
            "chapter_name": "Kapitulo 28",
            "chapter_summary": [
                "Maaddaan iti agnanayon a biag dagiti lallaki nga annak ni Mosiah—Mapanda mangasaba kadagiti Lamanite—Babaen ti panangaramatna kadagiti dua a bato ti panangipadto, ipatarus ni Mosiah dagiti pinanid a Jaredite. Agarup 92 S.C."
            ],
            "verses": [
                {
                    "number": 1,
                    "text": "Ita napasamak a kalpasan ti panangaramid dagiti lallaki nga annak ni Mosiah amin dagitoy a banag, nangalada iti sumagmamano ket inkuyogda iti panagsublida iti amada, ti ari, ket indawatda kenkuana nga ipalubosna a mapanda, a kakuyogda dagiti pinilida, iti daga a Nephi tapno ikasabada dagiti banag a nangngeganda, ken iti kasta maiburayda ti balikas ti Dios kadagiti kabsatda, dagiti Lamanite—"
                },
                {
                    "number": 2,
                    "text": "Ta bareng no maitedda kadakuada ti pannakaammo iti Apo a Diosda, ken magutugotda ida iti kinamanagbasol dagiti ammada; ken bareng no maagasanda ida iti gurada kadagiti Nephite, tapno mairamanda met nga agrag-o iti Apo a Diosda, tapno agbalinda a mannakigayyem iti tunggal maysa, ken tapno awanen ti panagsusupanget iti amin a daga nga inted kadakuada ti Apo a Diosda."
                },
                {
                    "number": 3,
                    "text": "Ita tinarigagayanda a maipakdaar koma ti pannakaisalakan iti amin a parsua, ta dida maawat a matay ti ania man a kararua; wen, uray pay ti amin a panunot a nasken nga agibtur iti awan inggana a panagtutuok ti mamagaringenggen ken mamagpigerger kadakuada."
                },
                {
                    "number": 4,
                    "text": "Ket kasta ti panagtrabaho ti Espiritu ti Apo kadakuada, ta isuda ti karugitan kadagiti managbasol. Ket nakita ti Apo a maikanada iti awan inggana a kaasina nga isalakanna ida; nupay kasta sinagabada ti nalaus a leddaang ti kararuada gapu iti kinamanagbasolda, a nalaus ti panagsagaba ken panagdandanagda ta nasken a mapapanawda iti agnanayon."
                },
                {
                    "number": 5,
                    "text": "Ket napasamak a nagpakpakaasida iti amada iti adu nga aldaw tapno makapanda iti daga a Nephi."
                },
                {
                    "number": 6,
                    "text": "Ket napan nagdamag ni ari Mosiah iti Apo no palubosanna dagiti lallaki nga annakna a mapan mangikasaba iti balikasna kadagiti Lamanite."
                },
                {
                    "number": 7,
                    "text": "Ket kinuna ti Apo ken ni Mosiah: Palubosam ida a mapan, ta adunto ti mamati kadagiti balikasda, ket maaddaandanto iti agnanayon a biag; ket isalakankonto dagiti lallaki nga annakmo iti ima dagiti Lamanite."
                },
                {
                    "number": 8,
                    "text": "Ket napasamak nga impalubos ni Mosiah ti papanda ken panangaramidda iti dinawatda."
                },
                {
                    "number": 9,
                    "text": "Ket nagdaliasatda iti langalang iti papanda panangikasaba iti balikas kadagiti Lamanite; ket itdek ti pakaammo iti inaramidda kalpasanna."
                },
                {
                    "number": 10,
                    "text": "Ita awan ti asino man a pakaitalkan ni ari Mosiah iti pagarian, ta awan ti asino man kadagiti lallaki nga annakna ti umawat iti pagarian."
                },
                {
                    "number": 11,
                    "text": "Ngarud innalana dagiti kasuratan a naikitikit kadagiti pinanid a gambang, kasta met dagiti pinanid ni Nephi, ken amin a banag nga indulin ken tinaginayonna a kas imbilin ti Dios, kalpasan ti panangipatarusna ken kinayatna a maisurat dagiti kasuratan nga adda kadagiti pinanid a balitok a nasarakan dagiti tao ni Limhi, nga indatag kenkuana ni Limhi;"
                },
                {
                    "number": 12,
                    "text": "Ket inaramidna daytoy gapu iti nalaus a gagar dagiti taona; ta saan a marukod ti tarigagayda a mangammo iti maipanggep kadagidiay tao a napapatay."
                },
                {
                    "number": 13,
                    "text": "Ket ita impatarusna ida babaen dagidiay dua a bato a naimuntar iti dua nga iking ti bai."
                },
                {
                    "number": 14,
                    "text": "Ita naisagana dagitoy a banag manipud pay idi punganay, ket naipaima iti tunggal kaputotan, iti panggep a panangyulog kadagiti pagsasao;"
                },
                {
                    "number": 15,
                    "text": "Ket naidulin ken nataginayonda babaen ti ima ti Apo, ta nasken a mangduktal iti tunggal nabiag no asino ti mangtagikua iti daga ti kinamanagbasol ken makarimon nga aramid dagiti taona;"
                },
                {
                    "number": 16,
                    "text": "Ket asino man a yan dagitoy a banag maawagan iti mammadto, a naipasurot iti wagas dagiti nagkauna a panawen."
                },
                {
                    "number": 17,
                    "text": "Ita kalpasan ti panangipatarus ni Mosiah kadagitoy a kasuratan, adtoy, intedna ti pakaammuan kadagiti tao a napapatay, manipud iti panawen a pannakapapatayda nga agsubli iti pannakaipasdek ti dakkel a torre, iti panawen a panangkiro ti Apo iti pagsasao dagiti tao ket nasayyasayyada iti ganggannaet iti amin a daga, wen, ken uray pay a manipud iti dayta a panawen nga agsubli iti pannakaparsua ni Adan."
                },
                {
                    "number": 18,
                    "text": "Ita pinarnuay daytoy a pakaammo ti nalaus a panagleddaang dagiti tao ni Mosiah, wen, napnoda iti ladingit; nupay kasta naikkanda iti nawada a pannakaammo, ket iti dayta nagrag-oda."
                },
                {
                    "number": 19,
                    "text": "Ket maisuratto daytoy a pakaammo kalpasanna; ta adtoy, nasken unay a maammuan ti amin a tao dagiti banag a naisurat iti daytoy a pakaammo."
                },
                {
                    "number": 20,
                    "text": "Ket ita, kas nasaokon kadakayo, a kalpasan ti panangaramid ni ari Mosiah kadagitoy a banag, innalana dagiti pinanid a gambang, ken amin dagiti banag nga indulinna, ket intalekna ida ken ni Alma, nga anak ni Alma; wen, amin dagiti kasuratan, kasta met dagiti agyul-ulog, ket intalekna ida kenkuana, ket imbilinna kenkuana a nasken nga idulin ken taginayonenna ida, kasta met nga idulinna ti kasuratan dagiti tao, nga impaimana iti tunggal kaputotan, a kas met iti pannakaipaimada manipud iti panawen nga ipapanaw ni Lehi iti Jerusalem."
                }
            ]
        },
        "/study/scriptures/bofm/mosiah/29": {
            "uri": "/study/scriptures/bofm/mosiah/29",
            "title": "Mosiah 29",
            "data_type": "chapter",
            "chapter_name": "Kapitulo 29",
            "chapter_summary": [
                "Isingasing ni Mosiah a mapili dagiti ukom a mangsukat iti ari—Idauluan dagiti saan a nalinteg nga ari dagiti taoda nga agaramid iti basol—Mapili ni Alma nga ub-ubing a kangatuan nga ukom babaen ti timek dagiti tao—Isu pay ti kangatuan a saserdote iti Simbaan—Matay da Alma a laklakay ken Mosiah. Agarup 92–91 S.C."
            ],
            "verses": [
                {
                    "number": 1,
                    "text": "Ita idi maiwakas ni Mosiah daytoy impatulodna iti amin a daga, kadagiti amin a tao, a tarigagayna a maammuan ti kayatda maipanggep iti no asino ti agbalin nga arida."
                },
                {
                    "number": 2,
                    "text": "Ket napasamak a dimteng ti timek dagiti tao, a nagkuna: Kayatmi a ni Aaron a lalaki nga anakmo ti agbalin nga arimi ken mangituray kadakami."
                },
                {
                    "number": 3,
                    "text": "Ita napan ni Aaron iti daga a Nephi, ngarud saan a maitalek ti ari ti pagarian kenkuana; wenno maawat ni Aaron ti pagarian kenkuana; wenno asino man kadagiti lallaki nga annak ni Mosiah ti mayat nga umawat iti pagarian."
                },
                {
                    "number": 4,
                    "text": "Ngarud nangipatulod manen ni ari Mosiah kadagiti tao; wen, nangipatulod pay iti surat kadagiti tao. Ket dagitoy ti balikas a naisurat, nga agkuna:"
                },
                {
                    "number": 5,
                    "text": "Adtoy, O dakayo a taok, wenno kakabsatko, ta raemenkayo a kasta, tarigagayak a panunotenyo ti gapu ti nakaayabanyo a panunoten—ta tarigagayanyo ti maaddaan iti ari."
                },
                {
                    "number": 6,
                    "text": "Ita ipakaammok kadakayo a saan nga inawat ti maikari a pakaipaayan ti pagarian, ket dina awaten ti pagarian."
                },
                {
                    "number": 7,
                    "text": "Ket ita no adda man sabali a matudingan a mangisaup kenkuana, adtoy amkek ta amangan no pamuidan ti panagsusupangetyo. Ket asino man a makaammo iti anakko, a maikari iti pagarian, agpungtotto ket alaennanto ti paset dagitoy a tao, a pakaigapuan ti gubgubat ken panagsusupangetyo, a pakaigapuan ti pannakaibukbok ti dara ken mangbarusngi iti wagas ti Apo, wen, ken mangdadael iti kararua ti adu a tao."
                },
                {
                    "number": 8,
                    "text": "Ita kunak kadakayo agpanunottayo koma ket panunotentayo dagitoy a banag, ta awan ti karbengantayo a mangpapatay iti anakko, ken awan ti karbengantayo a mangpapatay iti sabali a matudingan a mangisaup kenkuana."
                },
                {
                    "number": 9,
                    "text": "Ket no agsublinto manen ti anakko iti kinapalangguadna ken kadagiti awan kaes-eskanna a banag, malagipna dagiti banag nga imbagana, ket tuntonenna ti karbenganna iti pagarian, a mangiduron kenkuana ken dagitoy a tao nga agaramid iti basol."
                },
                {
                    "number": 10,
                    "text": "Ket ita agpanunottayo ken sakbayantayo dagitoy a banag, ket aramidentayo ti makapagtalna kadagitoy a tao."
                },
                {
                    "number": 11,
                    "text": "Ngarud siak pay la ti ariyo kadagiti nabati pay nga aldawko; nupay kasta, mangdutoktayo kadagiti ukom, a mangukom kadagitoy a tao a maibatay iti paglintegantayo; ket pabaruentayo nga urnosen dagiti aramid dagitoy a tao, ta mangdutoktayo iti masirib a tattao nga agbalin nga ukom, a mangukom kadagitoy a tao a maibatay kadagiti bilin ti Dios."
                },
                {
                    "number": 12,
                    "text": "Ita nasaysayaat a ti Dios ti mangukom iti tao ngem ti tao, ta kanayon a nalinteg ti panangukom ti Dios, ngem saan a kanayon a nalinteg ti panangukom ti tao."
                },
                {
                    "number": 13,
                    "text": "Ngarud, no mabalin a maaddaankayo iti nalinteg a tao nga agbalin nga ariyo, a mangbangon kadagiti linteg ti Dios, ken mangukom kadagitoy a tao a maibatay kadagiti bilinna, wen, no adda taoyo nga agbalin nga ariyo a makaaramid iti kas iti inaramid ti amak a ni Benjamin kadagiti taona—kunak kadakayo, no kastoy a kanayon ti kasasaad mainugot ngarud a nasken a kanayon nga adda ariyo a mangituray kadakayo."
                },
                {
                    "number": 14,
                    "text": "Ta nagtrabahoak pay a mismo iti amin a kabaelan ken panunot nga adda kaniak, a mangisuro kadakayo kadagiti bilin ti Dios, ken mangimula iti talna iti amin a daga, tapno awan ti gubgubat wenno panagsusupanget, awan ti panagtakaw, wenno panagsamsam, wenno panagpapatay, wenno ania man a kita ti kinamanagbasol;"
                },
                {
                    "number": 15,
                    "text": "Ket asino man a nakaaramid iti pagbasolan, dinusak a maibatay iti naaramidna a basol, a maibatay iti paglintegan nga inted kadatayo dagiti ammatayo."
                },
                {
                    "number": 16,
                    "text": "Ita kunak kadakayo, a gapu ta saan a nalinteg amin a tao saan a maikanada a maaddaankayo iti ari wenno ar-ari a mangituray kadakayo."
                },
                {
                    "number": 17,
                    "text": "Ta adtoy, mano a pagbasolan ti maaramid ti maysa a nadangkes nga ari, wen, ket anian a pannakadadael!"
                },
                {
                    "number": 18,
                    "text": "Wen, laglagipenyo ni ari Noe, ti kinadangkesna ken ti makarimon nga aramidna, kasta met ti kinadangkes ken makarimon nga aramid dagiti taona. Adtoy anian a pannakadadael ti maipatay kadakuada; kasta met a naadipenda gapu iti kinamanagbasolda."
                },
                {
                    "number": 19,
                    "text": "Ket no saan a gapu iti ibaballaet ti kasiriban a Namarsuada, ket gapu daytoy iti naimpusuan a panagbabawida, di koma naliklikan ti panagtalinaedda nga adipen agingga ita."
                },
                {
                    "number": 20,
                    "text": "Ngem adtoy, winayawayaanna ida gapu iti panangipakumbabada iti bagbagida kenkuana; ken gapu ta napinget ti panagdawatda kenkuana winayawayaanna ida iti pannakaadipen; ket kasta ti panagtrabaho ti Apo iti pannakabalinna iti amin a kasasaad kadagiti annak ti tattao, itanggayana ti takiag ti kaasi kadakuada nga agtalek kenkuana."
                },
                {
                    "number": 21,
                    "text": "Ket adtoy, kunak kadakayo, diyo maikkat iti trono ti managbasol nga ari malaksid iti nalabes a panagsusupanget, ken ti nabuslon a pannakaibukbok ti dara."
                },
                {
                    "number": 22,
                    "text": "Ta adtoy, adda gagayyemna iti kinamanagbasol, ket adda bantayna a nanglawlaw kenkuana; ket dinadaelna dagiti paglintegan dagiti nagturay iti kinalinteg nga immuna kenkuana; ket inludekludekna dagiti bilin ti Dios;"
                },
                {
                    "number": 23,
                    "text": "Ket nagipaulog iti paglintegan, ket inwarasna kadagiti taona, wen, dagiti paglintegan a mainugot iti kinadangkesna; ket papapatayna ti asino man a di agtungpal kadagiti paglinteganna; ket asino man nga umalsa a maibusor kenkuana ibaonna dagiti buyotna a manggubat kadakuada, ket no kabaelanna papatayenna ida; ket kasta ti panangbarusngi ti saan a nalinteg nga ari iti wagas ti amin a kinalinteg."
                },
                {
                    "number": 24,
                    "text": "Ket ita adtoy kunak kadakayo, saan a maikanada a dumteng kadakayo ti kasta a makarimon nga aramid."
                },
                {
                    "number": 25,
                    "text": "Ngarud, pumilikayo babaen ti timek dagitoy a tao, iti ukom, tapno maukomkayo a maibatay kadagiti paglintegan nga inted kadakayo dagiti ammatayo, a pudno, nga inyawat kadakuada ti Apo."
                },
                {
                    "number": 26,
                    "text": "Ita saan a gagangay a tarigagayan ti timek dagiti tao ti ania man a banag a maisuppiat iti nasayaat; ngem gagangay iti basbassit a bilang ti tattao nga agtarigagay iti saan a nasayaat; ngarud daytoy ti surotenyo ken aramidenyo a paglinteganyo—iti panangaramidyo iti aramidyo babaen ti timek dagiti tao."
                },
                {
                    "number": 27,
                    "text": "Ket no dumteng ti panawen a pilien ti timek dagiti tao ti kinamanagbasol, daytan ti panawen a yaay kadakayo ti panangukom ti Dios; wen, daytan ti panawen a panangisarungkarna kadakayo iti nakaro a pannakadadael a kas iti isasarungkarna itoy a daga."
                },
                {
                    "number": 28,
                    "text": "Ket ita no adda uk-ukomyo, ket saandakayo nga ukomen babaen ti paglintegan a naited, mabalinyo a paukom ida iti nangatngato nga ukom."
                },
                {
                    "number": 29,
                    "text": "Ket no saan a mangukom dagiti nangatngato nga ukom iti nalinteg a panangukom, mabalinyo nga idawat nga agtitipon dagiti nababbaba nga ukomyo, ket ukomenna dagiti nangatngato nga ukomyo, a maibatay iti timek dagiti tao."
                },
                {
                    "number": 30,
                    "text": "Ket bilinenkayo a mangaramid kadagitoy a banag nga addaan iti amak iti Apo; ket bilinenkayo a mangaramid kadagitoy a banag, ket awan ti ariyo; a no agaramid dagitoy a tao iti basol ken kinamanagbasol tinto uloda ti pagsungbatda."
                },
                {
                    "number": 31,
                    "text": "Ta adtoy kunak kadakayo, nagtaud ti basbasol ti adu a tao iti kinamanagbasol dagiti arida; ngarud tinto ulo dagiti arida ti agsungbat iti kinamanagbasolda."
                },
                {
                    "number": 32,
                    "text": "Ket ita tarigagayak nga awan koman ti di panagpapatas ditoy a daga, kangrunaanna kadagitoy taok; ngem tarigagayak nga agbalin daytoy a daga a daga ti wayawaya, ket sagrapen ti tunggal tao ti kalintegan ken gundawayna nga agpadpada, agingga a makita ti Apo a mainugottayo nga agyan ken agtawid iti daga, wen, uray pay nga agingga nga agtalinaed dagiti an-annabotayo iti rabaw ti daga."
                },
                {
                    "number": 33,
                    "text": "Ken adu pay a banag ti insurat ni ari Mosiah kadakuada, nga impalgakna kadakuada ti amin a pannubok ken parikut ti nalinteg nga ari, wen, amin ti panagtutuok ti kararua para kadagiti taona, kasta met ti amin a daydayamudom dagiti tao iti arida; ket inlawlawagna amin dagitoy kadakuada."
                },
                {
                    "number": 34,
                    "text": "Ket imbagana kadakuada a saan koma a kastoy dagitoy a banag; ngem maited koma iti amin a tao ti dagensen, tapno imeten ti tunggal tao ti bingayna."
                },
                {
                    "number": 35,
                    "text": "Ken impalgakna met kadakuada dagiti saan a pakairanudan a sinagrapda, iti kaadda ti saan a nalinteg nga ari a nangituray kadakuada;"
                },
                {
                    "number": 36,
                    "text": "Wen, amin ti kinamanagbasolna ken dagiti makarimon nga aramidna, ken amin a gubgubat, ken panagsusupanget, ken panagayus ti dara, ken ti panagtatakaw, ken ti panagsamsam, ken ti kinamannakiabig, ken amin a kita ti kinamanagbasol a saan a mainaganan—imbagana kadakuada a saan koma a kastoy dagitoy a banag, a nabatad a maisuppiat kadagiti bilin ti Dios."
                },
                {
                    "number": 37,
                    "text": "Ket ita napasamak, kalpasan ti panangited ni ari Mosiah kadagitoy a banag kadagiti tao naallukoyda iti kinapudno dagiti balikasna."
                },
                {
                    "number": 38,
                    "text": "Ngarud imbabawidan ti tarigagayda a maaddaan iti ari, ket magagaranda unay a maaddaan ti tunggal maysa iti agpadpada a gundaway iti amin a daga; wen, ket impeksa ti tunggal tao ti ayatna a mangsungbat iti bukodna a basol."
                },
                {
                    "number": 39,
                    "text": "Ngarud, napasamak nga inummongda ti bagbagida iti intero a daga, tapno itdenda ti timekda maipanggep iti no asino ti agbalin nga uk-ukomda, a mangukom kadakuada a maibatay iti paglintegan a naiteden kadakuada; ket aglaplapusanan ti ragsakda gapu iti wayawaya a naited kadakuada."
                },
                {
                    "number": 40,
                    "text": "Ket timmibkerda iti panagayatda ken ni Mosiah; wen, rinaemda a nalablabes ngem iti asino man a tao; ta dida imbilang a manangilupit nga agsapsapul iti pagsayaatanna, wen, iti dayta a kinabaknang a mangdadael iti kararua; ta saan a nagdawat kadakuada iti kinabaknang, wenno dina nagustuan ti panagayus ti dara; ngem pinatibkerna ti talna iti daga, ket insagutna kadagiti taona ti pannakawayawayada iti amin a pannakaadipen; ngarud rinaemda, wen, aglaplapusanan, a saan a marukod."
                },
                {
                    "number": 41,
                    "text": "Ket napasamak a nangdutokda iti uk-ukom a mangituray kadakuada, wenno mangeddeng kadakuada a maibatay iti paglintegan; ket inaramidda daytoy iti intero a daga."
                },
                {
                    "number": 42,
                    "text": "Ket napasamak a nadutokan ni Alma nga umuna a kangatuan nga ukom, nga isu met laeng ti kangatuan a saserdote, iti panangitalek kenkuana ti amana iti pagakeman, ken naited kenkuana ti rebbengen maipanggep kadagiti aramid iti simbaan."
                },
                {
                    "number": 43,
                    "text": "Ket ita napasamak a sinurot ni Alma dagiti wagas ti Apo, ken tinungpalna dagiti bilinna, ken nangukom iti nalinteg a panangukom; ket nagtultuloy ti talna iti daga."
                },
                {
                    "number": 44,
                    "text": "Ket kasta ti panangrugi ti panagturay dagiti ukom iti intero a daga ti Zarahemla, kadagiti amin a tao a managanan iti Nephite; ket ni Alma ti immuna ken kangatuan nga ukom."
                },
                {
                    "number": 45,
                    "text": "Ket ita napasamak a natay ti amana, iti tawenna a walopulo-ket-dua, a nagbiag tapno tungpalenna dagiti bilin ti Dios."
                },
                {
                    "number": 46,
                    "text": "Ket napasamak a natay met ni Mosiah, iti maika-tallopulo-ket-tallo a tawen ti panagturayna, iti tawenna nga innem-a-pulo-ket-tallo; a madagup, lima gasut ken siam a tawen manipud iti panawen nga ipapanaw ni Lehi iti Jerusalem."
                },
                {
                    "number": 47,
                    "text": "Ket kasta ti panaggibus ti panangituray dagiti ari kadagiti tao ni Nephi; ket kasta ti panaggibus dagiti aldaw ni Alma, a nangbangon iti simbaan."
                }
            ]
        },
        "/study/scriptures/bofm/alma/1": {
            "uri": "/study/scriptures/bofm/alma/1",
            "title": "Alma 1",
            "data_type": "chapter",
            "chapter_name": "Kapitulo 1",
            "chapter_summary": [
                "Isuro ni Nehor dagiti inuulbod a doktrina, mangbangon iti simbaan, yam-ammona ti panaginsasaserdote, ken patayenna ni Gideon—Mapapatay ni Nehor gapu kadagiti inaramidna a krimen—Agsaknap kadagiti tao ti panaginsasaserdote ken panagidadanes—Salakniban dagiti saserdote ti bagbagida, taripatuen dagiti tao dagiti marigrigat, ket rumang-ay ti Simbaan. Agarup 91–88 S.C."
            ],
            "book_title": "Ti Libro ni Alma ti Lalaki nga Anak ni Alma",
            "book_intro": [
                "Ti pakaammo ni Alma, a lalaki nga anak ni Alma, ti umuna ken pangulo nga ukom dagiti tao ni Nephi, ken isu pay ti nangato a saserdote ti Simbaan. Ti pakaammuan iti panagturay dagiti ukom, ken dagiti gubat ken panagsusupanget dagiti tao. Kasta met a pakaammuan iti gubat iti nagbaetan dagiti Nephite ken dagiti Lamanite, babaen ti sinurat ni Alma, ti umuna ken pangulo nga ukom."
            ],
            "verses": [
                {
                    "number": 1,
                    "text": "Ita napasamak nga iti umuna a tawen ti panangituray dagiti ukom kadagiti tao ni Nephi, agtultuloy manipud itoy a panawen, gapu ta pimmanawen ni ari Mosiah ditoy daga, a nakigubat iti nasayaat a pannakigubat, a nagna a sililinteg iti sango ti Dios, nga awan ti imbatina a mangisuno kenkuana nga agturay; nupay kasta nangipaulog kadagiti paglintegan, ket inawat ida dagiti tao; ngarud napilitanda nga agtungpal kadagiti paglintegan nga inaramidna."
                },
                {
                    "number": 2,
                    "text": "Ket napasamak nga iti immuna a tawen iti panagturay ni Alma iti pangukoman, adda tao a naisaklang kenkuana tapno makedngan, dakkel a tao, ken nalatak iti kinapigsana."
                },
                {
                    "number": 3,
                    "text": "Ket napan kadagiti tao, a nangikasaba kadakuada iti inawaganna iti balikas ti Dios, a nangsupring iti simbaan; inrakurakna kadagiti tao a rumbeng nga aglatak ti tunggal saserdote ken maestro; ken rumbeng a dida agtrabaho kadagiti imada, ngem rumbeng a tulongan ida dagiti tao."
                },
                {
                    "number": 4,
                    "text": "Ken impaneknekna met kadagiti tao a nasken a maisalakan ti amin a sangkataw-an iti maudi nga aldaw, ken saan a nasken nga agbuteng ken agpigergerda, ngem yangadda ketdi ti ul-uloda ket agrag-oda; ta pinarsua ti Apo ti amin a tao, ken kasta met a sinubbotna amin a tao; ken, iti udina, nasken a maaddaan amin a tao iti agnanayon a biag."
                },
                {
                    "number": 5,
                    "text": "Ket napasamak nga insurona dagitoy a banag a sipapasnek isu nga adu ti namati kadagiti balikasna, kasta met a nabuslon isu nga inrugida ti nangtulong kenkuana ket inikkanda iti kuarta."
                },
                {
                    "number": 6,
                    "text": "Ket rinugianna ti nagpaituray iti pannakkel ti pusona, ket nagaramat iti nakanginngina a kawes, wen, kasta met nga inrugina ti nangbangon iti simbaan a mayannatup iti kasabana."
                },
                {
                    "number": 7,
                    "text": "Ket napasamak bayat ti ipapanna, a mangasaba kadagiti namati iti balikasna, a nasabatna ti tao a kameng ti simbaan ti Dios, wen, maysa kadagiti maestroda; ket rinugianna ti nakisupanget kenkuana a sigugubsang, tapno bareng mayadayona dagiti tao iti simbaan; ngem pinarmek ti tao, nga imbalakadna kenkuana dagiti balikas ti Dios."
                },
                {
                    "number": 8,
                    "text": "Ita Gideon ti nagan daydi tao; ket isu ti inaramat dagiti ima ti Dios iti pannakaruk-at dagiti tao ni Limhi iti pannakaadipen."
                },
                {
                    "number": 9,
                    "text": "Ita, gapu ta pinarmek ni Gideon kadagiti balikas ti Dios kinapungtotna ni Gideon, ket inasutna ti espadana sana rinugian a dinangran. Ita gapu ta adun a tawen a naparparigat ni Gideon, ngarud saanna a naanduran dagiti tagbatna, ngarud napapatay babaen ti espada."
                },
                {
                    "number": 10,
                    "text": "Ket tiniliw dagiti tao ti simbaan ti tao a nangpapatay kenkuana, ket naisaklang ken ni Alma, tapno maukom babaen dagiti naaramidna a krimen."
                },
                {
                    "number": 11,
                    "text": "Ket napasamak a nagtakder iti sango ni Alma ket impakpakaasina ti bagina a sibabatad."
                },
                {
                    "number": 12,
                    "text": "Ngem kinuna ni Alma kenkuana: Adtoy, daytoy ti umuna a gundaway a panangisaklang dagiti tao iti managinsasaserdote. Ket adtoy, saan la a napaneknekan ti kinamanaginsasaserdotem, ngem inkagumaanam pay nga impatungpal babaen ti espada; ket paneknekan ti pannakaipatungpal ti panaginsasaserdote kadagitoy a tao ti sapasap a pannakadadaelda."
                },
                {
                    "number": 13,
                    "text": "Ket pinagayusmo ti dara ti nalinteg a tao, wen, ti tao nga adu ti naaramidna a kinaimbag kadagitoy a tao; ket no didaka patayen umay kadakami ti darana nga agpaibales."
                },
                {
                    "number": 14,
                    "text": "Ngarud makednganka a matay, a maibatay iti paglintegan nga inted kadakami ni Mosiah, ti maudi nga arimi; ken inawat dagitoy a tao; ngarud masapul nga agtungpal dagitoy a tao iti paglintegan."
                },
                {
                    "number": 15,
                    "text": "Ket napasamak nga innalada; ket Nehor ti naganna; ket insang-atda iti tuktok ti turod a Manti, ket nabilin sadiay, wenno naawat, iti nagbaetan ti langit ken daga, a maisuppiat iti balikas ti Dios ti insurona kadagiti tao; ket inawatna sadiay ti nakababain nga ipapatay."
                },
                {
                    "number": 16,
                    "text": "Nupay kasta, saan a daytoy ti nagpatinggaan ti panagsaknap ti panaginsasaserdote iti daga; ta adu ti nangipateg iti awan kaes-eskanna a banag iti lubong, ket intuloyda ti nangikasaba kadagiti sinsinan a doktrina; ket inaramidda daytoy para iti kinabaknang ken dayaw."
                },
                {
                    "number": 17,
                    "text": "Nupay kasta, saanda a nagamak nga agulbod, no ammo koma, iti buteng iti paglintegan, ta nadusa dagiti ulbod; ngarud nagpammarangda a nangasaba a naibatay iti pammatida; ket ita awan ti bileg ti paglintegan iti asino man a tao a para iti pammatina."
                },
                {
                    "number": 18,
                    "text": "Ket dida nagamak nga agtakaw, ta ti panagbuteng iti paglintegan, ta madusa ti kasta; wenno dida nagamak nga agtakaw, wenno mamapatay, ta isu a namapatay nadusa iti patay."
                },
                {
                    "number": 19,
                    "text": "Ngem napasamak a rinugian dagiti saan a kameng ti simbaan nga idadanes dagiti kameng ti simbaan ti Dios, ken nangawat iti nagan ni Cristo."
                },
                {
                    "number": 20,
                    "text": "Wen, indadanesda ida, ken pinarigatda ida iti amin a kita ti balikas, ket gapu daytoy iti kinapakumbabada; gapu ta saanda a napalangguad iti imatangda, ken gapu ta imburayda ti balikas ti Dios, iti tunggal maysa, nga awan ti kuarta ken awan ti gatadna."
                },
                {
                    "number": 21,
                    "text": "Ita adda naiget a paglintegan kadagiti tao ti simbaan, a masapul nga awan ti asino a tao, a kameng ti simbaan, a tumakder a mangidadanes kadagidiay saan a kameng ti simbaan, kasta met nga awan ti panagidadanes iti tunggal maysa kadakuada."
                },
                {
                    "number": 22,
                    "text": "Nupay kasta, adu kadakuada ti nagbalin a napalangguad, ken nangrugi a sibabara a nakisupanget kadagiti kabusorda, agingga a nagdidinnanogda; wen, nagdidinnangran ti tunggal maysa babaen dagiti gemgemda."
                },
                {
                    "number": 23,
                    "text": "Ita daytoy daydi maikadua a tawen ti panagturay ni Alma, ket daytoy ti namunganayan ti adu a rigat ti simbaan; wen, daytoy ti namunganayan ti adu a pannubok iti simbaan."
                },
                {
                    "number": 24,
                    "text": "Ta adu ti napatangken ti puspusoda, ket napunas dagiti naganda, tapno saanton a malagip ida dagiti tao ti Dios. Kasta met nga adu kadakuada ti kimmayakay."
                },
                {
                    "number": 25,
                    "text": "Ita dakkel a pannubok daytoy idi kadagidi nagtalinaed iti pammatida; nupay kasta, natibkerda ken saanda a maisin iti panangtungpalda kadagiti bilin ti Dios, ket sinagrapda a siaanus ti panangidadanes a naigabsuon kadakuada."
                },
                {
                    "number": 26,
                    "text": "Ket idi pinanawan dagiti saserdote ti trabahoda tapno ibingayda kadagiti tao ti balikas ti Dios, pinanawan met dagiti tao dagiti trabahoda tapno dumngegda iti balikas ti Dios. Ket idi maibingay dagiti saserdote kadakuada ti balikas ti Dios nagsublida manen a sireregta kadagiti trabahoda; ket ti saserdote, a di nangibilang iti bagina a nangatngato ngem kadagiti dumngeg kenkuana, ta saan a nalalaing ti mangaskasaba ngem dagiti adalan; ket ngarud agpapadada amin, ket nagtrabahoda amin, tunggal tao a maibatay iti pigsana."
                },
                {
                    "number": 27,
                    "text": "Ket imbingayda ti sanikuada, tunggal tao a maibatay iti adda kenkuana, kadagiti nakurapay, ken dagiti makasapul, ken dagiti masaksakit, ken dagiti marigatan; ket saanda a nagaruat iti nangina a kawes, ngem nadalus ken makaay-ayoda."
                },
                {
                    "number": 28,
                    "text": "Ket kasta ti panangbangonda kadagiti aramid ti simbaan; ket kasta ti panangrugida a naaddaan manen iti agtultuloy a kappia, iti laksid ti amin a pannakaidadanesda."
                },
                {
                    "number": 29,
                    "text": "Ket ita, gapu iti kinatibker ti simbaan nangrugida a bimmaknang a di nangin-ines, nawadwadda iti tunggal banag nga ania man a kasapulanda—nawadwad ti pangen ken arbanda, ken urbon ti nadumaduma a kita, kasta met a nawadwad ti bukbukelda, ken balitok, ken pirak, ken napapateg a banag, ken nawadwad pay ti seda ken napino ti pannakaabelna a lino, ken amin a kita ti nasayaat a para balay a lupot."
                },
                {
                    "number": 30,
                    "text": "Ket iti kasta, iti narang-ay a kasasaadda, dida pinapanaw ti asino man a lamulamo, wenno mabisin, wenno mawaw, wenno masakit, wenno ti saan pay a nataraken; ken dida inturong ti puspusoda iti kinabaknang; ngarud nawayada iti amin, iti nataengan ken iti ubing, iti adipen ken iti nawaya, iti lalaki ken iti babai, iti man ruar ti simbaan wenno iti uneg ti simbaan, iti awan ti panagraemna kadagiti tao a kas kadagiti makasapul."
                },
                {
                    "number": 31,
                    "text": "Ket kasta ti irarang-ayda ken nagbalinda a nasalsaliwanwan ngem kadagiti saan a kameng ti simbaanda."
                },
                {
                    "number": 32,
                    "text": "Ta pinanuynoyan dagiti saan a kameng ti simbaan ti bagbagida iti panagan-anito, ken iti panagrukbab kadagiti didiosen wenno kinasadut, ken iti tantanawtaw, ken iti innapal ken panagririri; panagaruat iti nangina a kawes; naitag-ay iti kinapalangguad kadagiti matada; panagidadanes, panagulbod, panagtakaw, panagarang, pannakiinnabig, ken panagpapatay, ken amin a kita ti kinadangkes; nupay kasta, naipataw ti paglintegan kadagiti amin a nakaaramid iti pagbasolan, agingga a mabalin."
                },
                {
                    "number": 33,
                    "text": "Ket napasamak nga iti kasta a pannakaipatungpal ti paglintegan kadakuada, itured ti tunggal tao ti ania man a naaramidna, nagbalinda a nataltalna, ket dida nagamak a nagaramid iti ania man a kinadangkes no ammoda la koma; ngarud, nagpaut ti kappia kadagiti tao ni Nephi agingga iti maikalima a tawen ti panagturay dagiti ukom."
                }
            ]
        },
        "/study/scriptures/bofm/alma/2": {
            "uri": "/study/scriptures/bofm/alma/2",
            "title": "Alma 2",
            "data_type": "chapter",
            "chapter_name": "Kapitulo 2",
            "chapter_summary": [
                "1 Tarigagayan ni Amlici ti agbalin nga ari ket saan nga anamongan ti timek dagiti tao—Aramiden dagiti pasurotna nga ari—Mangparnuay dagiti Amlicite iti gubat kadagiti Nephite ket maabakda—Agkaykaysa ti pigsa dagiti Lamanite ken Amlicite ket maabakda—Patayen ni Alma ni Amlici. Agarup 87 S.C."
            ],
            "verses": [
                {
                    "number": 1,
                    "text": "Ket napasamak iti naggibusan ti maikalima a tawen ti panagturayda a narugian ti panagsusupanget dagiti tao; ta ti maysa a tao, a maawagan iti Amlici, ta nasikap unay a tao, wen, masirib a tao iti pagsiriban ti lubong, isu a kapada ti wagas ti tao a nangpapatay ken ni Gideon babaen ti espada, a napapatay a maibatay iti paglintegan—"
                },
                {
                    "number": 2,
                    "text": "Ita, babaen ti kinasikap daytoy nga Amlici, adu a tao ti napasurotna; adu unay ket nagbalinda a nakabilbileg; ket rinugianda a gun-oden ti pannakaipatugaw ni Amlici nga ari dagiti tao."
                },
                {
                    "number": 3,
                    "text": "Ita nabuak dagiti tao ti simbaan iti daytoy, ken kasta met kadagiti amin a di napasurot iti pananggutugot ni Amlici; ta ammoda a maibatay iti paglinteganda a mabukel dagita a banag babaen ti timek dagiti tao."
                },
                {
                    "number": 4,
                    "text": "Ngarud, no mabalin a magun-od ni Amlici ti timek dagiti tao, isu, iti kinadangkesna a tao, ipaidamna kadakuada dagiti kalintegan ken gundawayda iti simbaan; ta panggepna a dadaelen ti simbaan ti Dios."
                },
                {
                    "number": 5,
                    "text": "Ket napasamak nga inummong dagiti tao ti bagbagida iti amin a daga, tunggal tao a maibatay iti panunotna, kumanunong man wenno maisuppiat ken ni Amlici, iti maisina a bagbagi, iti adu a di panagkikinnaawatan ken nakaskasdaaw a panagsusupanget ti tunggal maysa."
                },
                {
                    "number": 6,
                    "text": "Ket kasta ti panangummongda iti bagbagida tapno ipukkawda ti maipanggep iti dayta a banag; ket naidatagda kadagiti ukom."
                },
                {
                    "number": 7,
                    "text": "Ket napasamak a maisuppiat ti timek dagiti tao ken ni Amlici, a dida pinili nga agbalin nga arida."
                },
                {
                    "number": 8,
                    "text": "Ita nangipaay daytoy iti nalaus a rag-o iti puspuso dagiti sumuppiat kenkuana; ngem riniing ni Amlici ti pungtot dagiti umanamong kenkuana a bumusor kadagiti sumuppiat kenkuana."
                },
                {
                    "number": 9,
                    "text": "Ket napasamak nga inummongda ti bagbagida, ket inikkan-pategda ni Amlici nga agbalin nga arida."
                },
                {
                    "number": 10,
                    "text": "Ita idi nagbalin ni Amlici nga arida binilinna ida a sumaranget kadagiti kabsatda; ket inaramidna daytoy tapno agtungpalda kenkuana."
                },
                {
                    "number": 11,
                    "text": "Ita mailasin dagiti tao ni Amlici babaen ti naganna nga Amlici, ket naawaganda iti Amlicite; ket naawagan dagiti nabati iti Nephite, wenno tao ti Dios."
                },
                {
                    "number": 12,
                    "text": "Ngarud ammo dagiti tao dagiti Nephite ti panggep dagiti Amlicite, ket nagsaganada ngarud a sumabat kadakuada; wen, inarmasanda ti bagbagida iti espada, ken iti kampilan, ken iti bai, ken iti pana, ken iti batbato, ken palsiit, ken amin a langa ti armas iti gubat, ken tunggal kita."
                },
                {
                    "number": 13,
                    "text": "Ket kasta ti panagsaganada a sumabat kadagiti Amlicite iti oras ti yaayda. Ket adda dagiti natudingan a kapitan, ken nangatngato a kapitan, ken pangulo dagiti kapitan, a maibatay iti bilangda."
                },
                {
                    "number": 14,
                    "text": "Ket napasamak nga inarmasan ni Amlici dagiti taona iti amin a langa ti armas ti gubat iti tunggal kita; ken nangtuding met iti agturay ken dadaulo dagiti taona, a mangidaulo kadakuada a makiranget kadagiti kabsatda."
                },
                {
                    "number": 15,
                    "text": "Ket napasamak nga immay dagiti Amlicite iti turod nga Amnihu, iti daya ti karayan Sidon, nga agayus iti daga a Zarahemla, ket sadiay rinugianda a ginubat dagiti Nephite."
                },
                {
                    "number": 16,
                    "text": "Ita ni Alma, a pangulo dagiti ukom ken gobernador dagiti tao ni Nephi, ngarud simmang-atda kadagiti taona, wen, kaduana dagiti kapitanna, ken dagiti pangulo a kapitan, wen, iti ulo ti buyotna, a makiranget kadagiti Amlicite."
                },
                {
                    "number": 17,
                    "text": "Ket rinugianda a pinatay dagiti Amlicite iti turod a daya ti Sidon. Ket nakiranget dagiti Amlicite a sipipinget kadagiti Nephite, isu nga adu kadagiti Nephite ti napasag iti sango dagiti Amlicite."
                },
                {
                    "number": 18,
                    "text": "Nupay kasta pinapigsa ti Apo ti ima dagiti Nephite, ket pinapatayda dagiti Amlicite a rinangrangkay, ket rinugianda ti nanglibas kadakuada."
                },
                {
                    "number": 19,
                    "text": "Ket napasamak a nagmalem a kinamat dagiti Nephite dagiti Amlicite, ket pinapatayda ida a rinangrangkay, isu nga adda sangapulo-ket-dua a ribu lima gasut tallopulo-ket-dua a kararua a napapatay kadagiti Amlicite; ken adda innem-a-ribu lima gasut innem-a-pulo-ket-dua a kararua a napapatay a Nephite."
                },
                {
                    "number": 20,
                    "text": "Ket napasamak nga idi saanen a makamatan ni Alma dagiti Amlicite binilinna dagiti taona nga ipatakderda dagiti toldada iti tanap ti Gideon, ti tanap a naipanagan ken ni Gideon a napapatay iti ima ni Nehor babaen ti espada; ket pinatakder dagiti Nephite dagiti toldada itoy a tanap para iti rabii."
                },
                {
                    "number": 21,
                    "text": "Ket nangibaon ni Alma iti agsiim a mangsurot iti nabati kadagiti Amlicite, tapno maammuanna dagiti planoda ken balabalada, tapno masalaknibanna ti bagina kadakuada, tapno mailiklikna dagiti taona manipud iti pannakadadael."
                },
                {
                    "number": 22,
                    "text": "Ita naawagan iti Zeram, ken Amnor, ken Manti, ken Limher dagidiay imbaonna a mangwanawan iti kampo dagiti Amlicite; dagitoy dagiti rimmuar a kaduada dagiti taoda a mangwanawan iti kampo dagiti Amlicite."
                },
                {
                    "number": 23,
                    "text": "Ket napasamak a nagsublida iti kabigatanna iti kampo dagiti Nephite nga agdardaras, gapu iti nalabes a siddaawda, nakariknada iti nalaus a buteng, a kinunada:"
                },
                {
                    "number": 24,
                    "text": "Adtoy, sinurotmi ti kampo dagiti Amlicite, ket iti nalabes a siddaawmi, iti daga a Minon, iti ngatuen ti daga a Zarahemla, iti labes ti daga a Nephi, nakitami ti adu a pangen dagiti Lamanite; ket adtoy, kimmappon dagiti Amlicite kadakuada;"
                },
                {
                    "number": 25,
                    "text": "Ket mapanda kadagiti kabsattayo iti dayta a daga; ket liblibasanda ida nga intugotda dagiti pastorda, ken dagiti assawada, ken dagiti annakda, nga agturong iti siudadtayo; ket malaksid no agtignaytayo a dagus sakupenda ti siudadtayo, ken papatayenda dagiti ammatayo, ken dagiti assawatayo, ken dagiti annaktayo."
                },
                {
                    "number": 26,
                    "text": "Ket napasamak nga innala dagiti tao ni Nephi dagiti toldada, ket pimmanawda iti tanap ti Gideon iti panagturongda iti siudadda, a siudad ti Zarahemla."
                },
                {
                    "number": 27,
                    "text": "Ket adtoy, bayat ti ibaballasiwda iti karayan Sidon, dagiti Lamanite ken Amlicite, gapu iti kaaduda, a kas iti ninamnama, a kas iti anay ti baybay, dimtengda a mangdadael kadakuada."
                },
                {
                    "number": 28,
                    "text": "Nupay kasta, gapu ta pinapigsa ti Apo ti ima dagiti Nephite, gapu ta inkararagda a sipapasnek ti panangisalakanna kadakuada kadagiti ima dagiti kabusorda, ngarud dinengngeg ti Apo ti ararawda, ket pinapigsana ida, ket napasag iti sangoda dagiti Lamanite ken Amlicite."
                },
                {
                    "number": 29,
                    "text": "Ket napasamak a kinaranget ni Alma ni Amlici babaen ti espada, iti sangunsango; ket nagrangetda a sipipigsa, iti tunggal maysa."
                },
                {
                    "number": 30,
                    "text": "Ket napasamak a ni Alma, a tao ti Dios, a nasanay a napnuan pammati, immararaw, a kinunana: O Apo, kaasian ken isalakanmo ti biagko, tapno agbalinak nga alikamen dagiti imam a mangisalakan ken mangtaginayon kadagitoy a tao."
                },
                {
                    "number": 31,
                    "text": "Ita idi maisao ni Alma dagitoy a balikas nakiranget manen ken ni Amlici; ket napapigsa, isu a napapatayna ni Amlici babaen ti espada."
                },
                {
                    "number": 32,
                    "text": "Ket nakiranget met iti ari dagiti Lamanite; ngem linibasan ti ari dagiti Lamanite ni Alma ket impatulodna dagiti salaknibna a sumaranget ken ni Alma."
                },
                {
                    "number": 33,
                    "text": "Ngem ni Alma, a kaduana dagiti salaknibna, nakiranget kadagiti salaknib ti ari dagiti Lamanite agingga a napapatay ken napagsanudna ida."
                },
                {
                    "number": 34,
                    "text": "Ket kasta ti panangdalusna iti arubayan, wenno ti teppang, nga adda iti lauden ti karayan Sidon, inggabsuonna dagiti bagi dagiti Lamanite a napapatay iti dandanum ti Sidon, tapno maaddaan dita dagiti taona iti waya a bumallasiw ken makiranget kadagiti Lamanite ken kadagiti Amlicite iti akinlaud a paset ti karayan Sidon."
                },
                {
                    "number": 35,
                    "text": "Ket napasamak nga idi nakaballasiwdan amin iti karayan Sidon rinugian dagiti Lamanite ken Amlicite ti nanglibas kadakuada iti laksid ti di pannakabilang ti kaaduda."
                },
                {
                    "number": 36,
                    "text": "Ket linibasanda dagiti Nephite iti panagturongda iti langalang iti laud ken amianan, iti adayo a laksid ti nagbedngan ti daga; ket simamaingel dagiti Nephite a nangkamat kadakuada, ket pinapatayda ida."
                },
                {
                    "number": 37,
                    "text": "Wen, sinabat ida ti tunggal ima, ket napapatay ken napapanawda, agingga a nawarawarada iti laud, ken iti amianan, agingga a nakadanonda iti kabakiran, a maawagan iti Hermounts; ket dayta a paset ti kabakiran ti nakaurnongan dagiti atap ken narungsot nga ayup."
                },
                {
                    "number": 38,
                    "text": "Ket napasamak nga adu ti natay iti kabakiran gapu iti sugatda, ket linamut ida dagiti ayup kasta met dagiti buitre iti tangatang; ket nasarakan dagiti tulangda, ket nagabsuonda iti daga."
                }
            ]
        },
        "/study/scriptures/bofm/alma/3": {
            "uri": "/study/scriptures/bofm/alma/3",
            "title": "Alma 3",
            "data_type": "chapter",
            "chapter_name": "Kapitulo 3",
            "chapter_summary": [
                "Minarkaan dagiti Amlicite ti bagbagida a maibatay iti naimpadtuan a balikas—Nailunod dagiti Lamanite gapu iti yaalsada—Intugtugot dagiti tao dagiti bukodda a lunod—Pinarmek dagiti Nephite ti sabali pay a buyot ti Lamanite. Agarup 87–86 S.C."
            ],
            "verses": [
                {
                    "number": 1,
                    "text": "Ket napasamak a dagiti Nephite a saan a napapatay babaen dagiti armas ti gubat, kalpasan ti panangipumponda kadagiti napapatay—ita saan a mabilang ti kaadu dagiti napapatay, gapu iti kaaduda—kalpasan ti panangipumponda kadagiti minatayda nagsublida amin iti dagdagada, ken iti balbalayda, ken iti assawada, ken kadagiti annakda."
                },
                {
                    "number": 2,
                    "text": "Ita adu a babbai ken ubbing ti napapatay babaen ti espada, kasta met nga adu kadagiti pangenda ken kadagiti arbanda; kasta met nga adu ti nadadael kadagiti bukel iti kinellengda, ta inasak-asak ida dagiti pangen ti tattao."
                },
                {
                    "number": 3,
                    "text": "Ket ita kas iti kaadu dagiti Lamanite ken dagiti Amlicite a napapatay iti teppang ti karayan Sidon ti naipuruak iti dandanum ti Sidon; ket adtoy adda dagiti tulangda iti lansad ti baybay, ket aduda."
                },
                {
                    "number": 4,
                    "text": "Ket nailasin dagiti Amlicite kadagiti Nephite, ta minarkaanda ti bagbagida iti nalabaga iti mugingda a maibatay iti wagas dagiti Lamanite; nupay kasta dida kiniskisan dagiti uloda a kas kadagiti Lamanite."
                },
                {
                    "number": 5,
                    "text": "Ita nakiskisan dagiti ulo dagiti Lamanite; ket lamulamoda, malaksid iti lalat a naitapar iti lomoda, kasta met ti kalasagda, a naikaratay kadakuada, ken dagiti baida, ken dagiti panada, ken dagiti batoda, ken dagiti palsiitda, ken dadduma pay."
                },
                {
                    "number": 6,
                    "text": "Ket nangisit ti kudil dagiti Lamanite, a maibatay iti marka a naikabil kadagiti ammada, a lunod kadakuada gapu iti kinamanagbasol ken ti yaalsada a maibusor kadagiti kabsatda, a buklen da Nephi, Jacob, ken Jose, ken Sam, a nalinteg ken nasantuan a tattao."
                },
                {
                    "number": 7,
                    "text": "Ket pinanggep dagiti kabsatda a dadaelen ida, ngarud nailunodda; ket inikkan ti Apo a Dios ida iti marka, wen, kada Laman ken Lemuel, kasta met kadagiti lallaki nga annak ni Ismael, ken dagiti babbai nga Ismaelita."
                },
                {
                    "number": 8,
                    "text": "Ket napasamak daytoy tapno mailasin dagiti bukelda kadagiti bukel dagiti kabsatda, tapno iti kasta mataginayon ti Apo a Dios dagiti taona, tapno saanda a mailaok ken mamati iti biddut a kaugalian a mangipaneknek iti pannakadadaelda."
                },
                {
                    "number": 9,
                    "text": "Ket napasamak nga asino man a makipulapol iti bukelna kadagiti Lamanite mangipaay met iti umarngi a lunod iti bukelna."
                },
                {
                    "number": 10,
                    "text": "Ngarud, asino man a mangitulok iti bagina nga ipanaw dagiti Lamanite maawagan iti dayta nga ulo, ket maikkan iti marka."
                },
                {
                    "number": 11,
                    "text": "Ket napasamak nga asino man a di mamati iti kaugalian dagiti Lamanite, ngem mamati kadagiti sinurat a nairuar iti daga ti Jerusalem, kasta met iti kaugalian dagiti ammada, nga umisu, a namati kadagiti bilin ti Dios ken nangtungpal kadagitoy, maawaganda iti Nephite, wenno dagiti tao ni Nephi, manipud iti dayta a kanito—"
                },
                {
                    "number": 12,
                    "text": "Ket isuda a nangidulin kadagiti pudno a sinurat dagiti taoda, ken kasta met dagiti tao dagiti Lamanite."
                },
                {
                    "number": 13,
                    "text": "Ita agsublitayo manen kadagiti Amlicite, ta namarkaanda met; wen, nangikabilda iti marka ti bagbagida, wen, ti nalabaga a marka iti mugingda."
                },
                {
                    "number": 14,
                    "text": "Kasta ti pannakatungpal ti balikas ti Dios, ta kastoy dagiti balikas nga imbagana ken ni Nephi: Adtoy, inlunodko dagiti Lamanite, ket markaak ida tapno isuda ken dagiti bukelda mailasinda kenka ken kadagiti bukelmo, manipud itoy a kanito nga agtultuloy iti agnanayon, malaksid no ipakawanda ti kinadangkesda ket umasidegda kaniak tapno itdek kadakuada ti kaasik."
                },
                {
                    "number": 15,
                    "text": "Ket manen: Markaak ti makipulapol ti bukelna kadagiti kabsatmo, tapno mailunodda met."
                },
                {
                    "number": 16,
                    "text": "Ket manen: Markaak ti makiranget kenka ken iti bukelmo."
                },
                {
                    "number": 17,
                    "text": "Ket manen, kunak nga isu a mangpanaw kenka saanton a maawagan a bukelmo; ket bendisionanka, ken asino man a maawagan a bukelmo, manipud ita ken iti agnanayon; ket dagitoy ti kari ti Apo ken ni Nephi ken iti bukelna."
                },
                {
                    "number": 18,
                    "text": "Ita saan nga ammo dagiti Amlicite a tungtungpalenda dagiti balikas ti Dios idi rugianda a markaan ti bagbagida iti mugingda; nupay kasta nagparangda a nabatad nga umalsa iti Dios; ngarud mayalubog a mayetnag kadakuada ti lunod."
                },
                {
                    "number": 19,
                    "text": "Ita kayatko a kitaem nga ikuyogda ti lunod iti bagbagida; ken kasta met nga ikuyog ti tunggal tao a mailunod iti bagina ti bukodna a pangngeddeng."
                },
                {
                    "number": 20,
                    "text": "Ita napasamak a saan unay nga adu nga aldaw kalpasan ti bakal a naaramid iti daga a Zarahemla, dagiti Lamanite ken dagiti Amlicite, nga adda sabali a buyot dagiti Lamanite a nangserrek kadagiti tao ni Nephi, iti isu met laeng a lugar a nangsabatan ti immuna a buyot kadagiti Amlicite."
                },
                {
                    "number": 21,
                    "text": "Ket napasamak nga adda buyot a naibaon a mangpapanaw kadakuada iti dagada."
                },
                {
                    "number": 22,
                    "text": "Ita gapu iti pannakasugat ni Alma saan a napan a mismo nakibakal itoy a gundaway kadagiti Lamanite;"
                },
                {
                    "number": 23,
                    "text": "Ngem nangibaon iti adu a buyot a makirupak kadakuada; ket napanda ket adu ti pinatayda a Lamanite, ket pinaruarda dagiti nabati iti beddeng ti dagada."
                },
                {
                    "number": 24,
                    "text": "Ket kalpasanna nagsublida manen ket rinugianda a binangon ti kappia iti daga, nga awanen iti dayta a kanito ti kabusor a nangriribuk kadakuada."
                },
                {
                    "number": 25,
                    "text": "Ita napasamak amin dagitoy a banag, wen, nalpas amin dagitoy a gubat ken panagsusupanget ket naggibus iti maikalima a tawen ti panagturay dagiti ukom."
                },
                {
                    "number": 26,
                    "text": "Ket iti maysa a tawen rinibu ken pinullo a ribu a kararua ti naibaon iti agnanayon a lubong, tapno apitenda ti gunggonada a maibatay kadagiti aramidda, nasayaatda man wenno dakesda, tapno apitenda ti agnanayon a ragsak wenno agnanayon a pagladingitan, a maibatay iti espiritu nga inlistada nga agtungpal, uray no nasayaat nga espiritu wenno dakes."
                },
                {
                    "number": 27,
                    "text": "Ta umawat ti tunggal tao iti tangdan isu nga inlistana nga agtungpal, ket daytoy maibatay kadagiti balikas ti espiritu ti pammadto; ngarud maaramid koma a maibatay iti kinapudno. Ket kasta ti panaggibus ti maikalima a tawen ti panagturay dagiti ukom."
                }
            ]
        },
        "/study/scriptures/bofm/alma/4": {
            "uri": "/study/scriptures/bofm/alma/4",
            "title": "Alma 4",
            "data_type": "chapter",
            "chapter_name": "Kapitulo 4",
            "chapter_summary": [
                "Rinibu ti mapasurot a buniagan ni Alma—Mastrek ti kinamanagbasol ti Simbaan, ket natubeng ti panagdur-as ti Simbaan—Matudingan ni Nephihah a pangulo nga ukom—Ni Alma, kas kangatuan a saserdote, ingaedna ti bagina iti panangasaba. Agarup 86–83 S.C."
            ],
            "verses": [
                {
                    "number": 1,
                    "text": "Ita napasamak iti maikanem a tawen ti panagturay dagiti ukom kadagiti tao ni Nephi, awan ti panagsusupanget wenno gubgubat iti daga a Zarahemla;"
                },
                {
                    "number": 2,
                    "text": "Ngem nagrigat dagiti tao, wen, nalabes a panagrigat iti pannakapukaw dagiti kabsatda, ken kasta met ti pannakapukaw dagiti pangen ken dagiti arbanda, ken kasta met ti pannakapukaw dagiti kinelleng a bukbukelda, nga inlupeklupek ken dinadael dagiti Lamanite."
                },
                {
                    "number": 3,
                    "text": "Ket nalabes unay ti pannakaparigatda ta nagladingit ti tunggal kararua; ket namatida nga isu ti panangukom ti Dios a naited kadakuada gapu iti kinadangkesda ken ti kinamanagbasolda; ngarud nariingda a nanglagip iti pagrebbenganda."
                },
                {
                    "number": 4,
                    "text": "Ket rinugianda a binangon a naan-anay ti simbaan; wen, ket adu ti nabuniagan iti dandanum ti Sidon ken kimmappon iti simbaan ti Dios; wen, nabuniaganda iti ima ni Alma, a naikkan-pateg a nangato a saserdote kadagiti tao ti simbaan, babaen ti ima ti amana a ni Alma."
                },
                {
                    "number": 5,
                    "text": "Ket napasamak iti maikapito a tawen ti panagturay dagiti ukom adda agarup a tallo ribu ken lima gasut a kararua a nangikappon iti bagbagina iti simbaan ti Dios ket nabuniaganda. Ket kasta ti panaggibus ti maikapito a tawen ti panagturay dagiti ukom kadagiti tao ni Nephi; ket nagtultuloy ti kappia iti dayta a panawen."
                },
                {
                    "number": 6,
                    "text": "Ket napasamak iti maikawalo a tawen a panagturay dagiti ukom, a nagbalin a palangguad dagiti tao ti simbaan, gapu iti aglaplapusanan a kinabaknangda, ken dagiti napino a sedada, ken dagiti nalamuyot ti pannakaabelna a lino, ken gapu iti adu a pangen ken arbanda, ken ti balitok ken pirakda, ken amin a kita ti napateg a banagda, a naalada kadagiti pamastrekanda; ket dagitoy a banag ti namagtangig kadagiti matada, ta rinugianda ti nagaruat iti nangina a kawes."
                },
                {
                    "number": 7,
                    "text": "Ita daytoy ti gapu ti adu a panagrigat ni Alma, wen, ken adu unay kadagiti tao nga inikkan-pateg ni Alma nga agbalin a maestro, ken saserdote, ken elder iti simbaan; wen, adu kadakuada ti limdaang iti kinadangkes a nakitada a nangrugin kadagiti taoda."
                },
                {
                    "number": 8,
                    "text": "Ta nakita ken naimatanganda a napnuan liday a nangrugi dagiti tao ti simbaan a timmangig dagiti matada, ken naituon dagiti pusoda iti kinabaknang ken kadagiti awan kaes-eskanna a banag iti lubong, ta nangrugida a managpungtot, iti tunggal maysa, ket rinugianda ti nangidadanes kadagiti saan a mamati iti maibatay iti kayat ken pakaragsakanda."
                },
                {
                    "number": 9,
                    "text": "Ket kasta, itoy a maikawalo a tawen ti panagturay dagiti ukom, nangrugi ti nalabes a panagsusupanget dagiti tao ti simbaan; wen, adda innapal, ken riri, ken gura, ken panangidadanes, ken palangguad, a nangrimbaw pay iti palangguad dagiti saan a kameng ti simbaan ti Dios."
                },
                {
                    "number": 10,
                    "text": "Ket kasta ti naggibusan ti maikawalo a tawen ti panagturay dagiti ukom; ken ti kinadangkes iti simbaan ti dakkel a lapped kadagiti saan a kameng ti simbaan; ket kasta ti nangrugian ti pannakatubeng ti irarang-ay ti simbaan."
                },
                {
                    "number": 11,
                    "text": "Ket napasamak iti nangrugian ti maikasiam a tawen, nakita ni Alma ti kinadangkes iti simbaan, ken nakitana met a nangrugi nga inturong ti pagwadan ti simbaan dagiti saan a mamatpati manipud iti maysa a kinamanagbasol a maiturong iti sabali, kasta ti pannakayeg ti pannakadadael dagiti tao."
                },
                {
                    "number": 12,
                    "text": "Wen, nakitana ti nalabes a di panagpapatas dagiti tao, adda dagiti pinaiturayan iti palangguadda, a nangumsi kadagiti dadduma, a nangtallikud kadagiti makasapul ken dagiti lamulamo ken dagiti mabisin, ken dagiti mawaw, ken dagiti masakit ken marigatan."
                },
                {
                    "number": 13,
                    "text": "Ita dakkel daytoy a gapu ti panagladingit dagiti tao, idinto nga imbaba dagiti dadduma ti bagbagida, nangtulong kadagiti makasapul iti tulongda, a kas iti panangiburay iti kinabaknangda kadagiti nakurapay ken makasapul, panangtaraon kadagiti mabisin, ken agitured iti amin a kita ti panagrigat, para ken ni Cristo, a nasken nga umay a maibatay iti espiritu ti pammadto;"
                },
                {
                    "number": 14,
                    "text": "A mangpadaan iti dayta nga aldaw, a mamagtalinaed iti pannakaugas ti basolda; ta napnoda iti nalaus a rag-o gapu iti panagungar dagiti natay, a maibatay iti pagayatan ken bileg ken panangisalakan ni Jesucristo manipud kadagiti ima ni patay."
                },
                {
                    "number": 15,
                    "text": "Ket ita napasamak a ni Alma, gapu ta nakitana ti panagrigat dagiti napakumbaba a pasurot ti Dios, ken ti panangidadanes a naigabsuon kadakuada babaen dagiti nabati a taona, ken nakitana amin dagiti dida panagpapada, nangrugi a napnuan ladingit; nupay kasta saan a pinaay ti Espiritu ti Apo."
                },
                {
                    "number": 16,
                    "text": "Ket pinilina ti masirib a tao a maibilang kadagiti elder ti simbaan, ken inikkanna iti pannakabalin a maibatay iti timek dagiti tao, tapno maikkan iti bileg a mangipatungpal kadagiti paglintegan a maibatay kadagiti paglintegan a naiteden, ken ipatungpalna a maibatay iti kinadangkes ken dagiti krimen dagiti tao."
                },
                {
                    "number": 17,
                    "text": "Ita Nephihah ti nagan daytoy a tao, ket natudingan a pangulo nga ukom; ket nagtugaw iti pangukoman tapno mangukom ken mangiturong kadagiti tao."
                },
                {
                    "number": 18,
                    "text": "Ita saan nga inted ni Alma kenkuana ti saad a kas nangato a saserdote ti simbaan, ngem pinagtalinaedna ti saad ti nangato a saserdote kenkuana; ngem intedna ti pangukoman ken ni Nephihah."
                },
                {
                    "number": 19,
                    "text": "Ket inaramidna daytoy tapno makapulapol a mismo kadagiti taona, wenno kadagiti tao ni Nephi, tapno maikasabana ti balikas ti Dios kadakuada, tapno riingenna ida a manglagip iti pagrebbenganda, ken tapno ibabana, babaen ti balikas ti Dios, amin a kinapalangguad ken kinasikap ken amin a panagsusupanget nga adda kadagiti taona, ta nakitana nga awan ti pamuspusan a mangalaw kadakuada malaksid ti panangibinglayna iti natarnaw a pammaneknek a maisuppiat kadakuada."
                },
                {
                    "number": 20,
                    "text": "Ket kasta ti naggibusan ti maikasiam a tawen ti panagturay dagiti ukom kadagiti tao ni Nephi, intalek ni Alma ti pangukoman ken ni Nephihah, ket pinagtalinaedna ti bagina iti nangato a kinasaserdote ti nasantuan nga urnos ti Dios, iti pammaneknek iti balikas, a maibatay iti espiritu ti paltiing ken pammadto."
                }
            ]
        },
        "/study/scriptures/bofm/alma/5": {
            "uri": "/study/scriptures/bofm/alma/5",
            "title": "Alma 5",
            "data_type": "chapter",
            "chapter_name": "Kapitulo 5",
            "chapter_summary": [
                "1 Tapno magun-odda ti pannakaisalakan, masapul nga agbabawi dagiti tao ken salimetmetanda dagiti bilin, maipasngay manen, dalusanda ti kawesda iti dara ni Cristo, agpakumbaba ket lipatenda ti kinapalangguad ken apal, ket agaramidda iti kinalinteg—Ayaban ti Naimbag a Pastor dagiti taona—Annak ti sairo dagiti agaramid iti dakes—Saksian ni Alma ti kinapudno ti doktrinana ket bilinenna dagiti tao nga agbabawi—Maisuratto iti libro ti biag ti nagan dagiti nalinteg. Agarup 83 S.C."
            ],
            "book_intro": [
                "Dagiti balikas nga indatag ni Alma, ti Nangato a Saserdote babaen ti nasantuan nga urnos ti Dios, kadagiti tao iti siudad ken purokda iti amin a daga."
            ],
            "verses": [
                {
                    "number": 1,
                    "text": "Ita napasamak a nangrugi ni Alma a mangipalawag kadagiti balikas ti Dios kadagiti tao, immuna iti Zarahemla, ket manipud idiay nagwaras iti amin a pagilian."
                },
                {
                    "number": 2,
                    "text": "Ket dagitoy ti balikas nga imbagana kadagiti tao iti simbaan a naipatakder iti siudad ti Zarahemla, babaen ti bukodna a kasuratan, a kinunana:"
                },
                {
                    "number": 3,
                    "text": "Siak, ni Alma, gapu ta pinusgannak ti amak, ni Alma, nga agbalin a nangato a saserdote iti simbaan ti Dios, isu nga addaan iti pannakabalin ken turay manipud iti Dios a mangaramid kadagitoy a banag, adtoy, kunak kadakayo a nangrugi a mangipatakder iti simbaan iti daga a pingir ti Nephi; wen, ti daga a naawagan iti daga ti Mormon; wen, ket isu ti nangbuniag kadagiti kabsatna iti dandanum ti Mormon."
                },
                {
                    "number": 4,
                    "text": "Ket adtoy, kunak kadakayo, nailiklikda kadagiti ima dagiti tao ni ari Noe, babaen ti kaasi ken pannakabalin ti Dios."
                },
                {
                    "number": 5,
                    "text": "Ket adtoy, kalpasan dayta, nagbalinda nga adipen dagiti Lamanite iti langalang; wen, kunak kadakayo, nakautiboda, ket manen inispal ida ti Apo manipud iti pannakaadipen babaen ti bileg dagiti balikasna; ket nayegkami iti daytoy a daga, ket inrugimi nga impatakder ti simbaan ti Dios ditoy ken iti amin a paset daytoy a daga."
                },
                {
                    "number": 6,
                    "text": "Ket ita adtoy, kunak kadakayo, kakabsatko, dakayo a kameng daytoy a simbaan, naitalimengyo kadi ti lagip ti pannakakautibo dagiti ammayo? Wen, naitalimengyo kadi ti lagip ti panangngaasi ken naunday a panagsagabana gapu kadakuada? Ken kangrunaanna, naitalimengyo kadi ti lagip nga isu ti nangsubbot kadagiti kararuada manipud iti impierno?"
                },
                {
                    "number": 7,
                    "text": "Adtoy, pinagbalbaliwna dagiti pusoda; wen, riniingna ida manipud iti nargaan a pannaturog, ket bimmangonda iti Dios. Adtoy, addada iti kasipngetan; nupay kasta, nasilnagan dagiti kararuada iti lawag ti agnanayon a balikas; wen, nalakubda iti begkes ni patay, ken iti kawar ti impierno, ken awan ti ngudona a pannakadadael ti agur-uray kadakuada."
                },
                {
                    "number": 8,
                    "text": "Ket ita saludsodek kadakayo, kakabsatko, nadadaelda kadi? Adtoy, kunak kadakayo, Saan, saanda a nadadael."
                },
                {
                    "number": 9,
                    "text": "Ket manen saludsodek, naltat kadi ti begkes ni patay, ken limmukay kadi ti kawar ti impierno a nangiraked kadakuada? Kunak kadakayo, Wen, limmukayda, ket kimmur-as dagiti kararuada, ket kinantada ti manangsubbot nga ayat. Ket kunak kadakayo a naisalakanda."
                },
                {
                    "number": 10,
                    "text": "Ket ita saludsodek kadakayo no ania ti kasapulan iti pannakaisalakanda? Wen, ania ti nangibatayanda a mangnamnama iti pannakaisalakan? Ania ti gapu ti pannakaruk-atda iti begkes ni patay, wen, ken kasta met iti kawar ti impierno?"
                },
                {
                    "number": 11,
                    "text": "Adtoy, maibagak kadakayo—saan kadi a namati ti amak, ni Alma, kadagiti balikas a nagaon iti ngiwat ni Abinadi? Ken saan kadi a nasantuan a mammadto? Saan kadi a nagsao iti balikas ti Dios, ken namati kadagitoy ti amak a ni Alma?"
                },
                {
                    "number": 12,
                    "text": "Ket babaen ti pammatina naaramid ti naindaklan a panagbalbaliw iti pusona. Adtoy, kunak kadakayo a pudno amin dagitoy."
                },
                {
                    "number": 13,
                    "text": "Ket adtoy, inkasabana ti balikas kadagiti ammayo, ket dakkel met ti panagbalbaliw a napasamak iti puspusoda, ket impakumbabada ti bagbagida ket nagtalekda iti pudno ken sibibiag a Dios. Ket adtoy, nagtulnogda agingga iti panungpalan; ngarud naisalakanda."
                },
                {
                    "number": 14,
                    "text": "Ket ita adtoy, saludsodek kadakayo, kakabsatko iti simbaan, naespirituankayo kadi a naipasngay manen iti Dios? Maipakitayo kadi ti ladawanna iti langayo? Limmansad kadi iti pusoyo daytoy naisangsangayan a panagbalbaliw?"
                },
                {
                    "number": 15,
                    "text": "Ipatpatungpalyo kadi met laeng ti pammati iti pannubbot ti namarsua kadakayo? Kitkitaenyo kadi met laeng ti masakbayan babaen ti mata ti pammati, ket imatanganyo nga agungar daytoy nainlasagan a bagi iti kinaagnanayon, ken maital-o daytoy a panagrupsa iti saanen a panagrupsa, tapno tumakder iti sango ti Dios a tapno maukom a maibatay kadagiti inaramidna iti nainlasagan a bagi?"
                },
                {
                    "number": 16,
                    "text": "Kunak kadakayo, mapanunotyo kadi ti nangngegyo a timek ti Apo, a kinunana kadakayo, iti dayta nga aldaw: Umaykayo kaniak dakayo a naparaburan, ta adtoy, aramid a nalinteg dagiti inaramidyo iti rabaw ti daga?"
                },
                {
                    "number": 17,
                    "text": "Wenno napanunotyo kadi a mabalinyo ti agulbod iti Apo iti dayta nga aldaw, ket kunayo—Apo, nalinteg nga aramid dagiti inaramidmi iti rabaw ti daga—ket iti dayta isalakannakayonto?"
                },
                {
                    "number": 18,
                    "text": "Wenno iti sabali a bangir, napanunotyo kadi a maidatagkayo iti pangukoman ti Dios a napno ti kaungganyo iti manidsidir a basol ken sakit ti nakem, a malaglagipyo dagiti amin a basolyo, wen, ti naan-anay a pakalaglagipan iti amin a kinadangkesyo, wen, ti pakalagipan a sinalungasingyo dagiti bilin ti Dios?"
                },
                {
                    "number": 19,
                    "text": "Kunak kadakayo, makasarangkayo ngatan iti Dios iti dayta nga aldaw nga addaan iti natarnaw a puso ken nadalus nga im-ima? Kunak kadakayo, makasarangkayo ngatan, a naikitikit ti ladawan ti Dios iti langayo?"
                },
                {
                    "number": 20,
                    "text": "Kunak kadakayo, mapanunotyo kadi a maisalakankayo no itulokyo metten ti bagbagiyo nga iturayan ti sairo?"
                },
                {
                    "number": 21,
                    "text": "Kunak kadakayo, maammuanyo iti dayta nga aldaw a saankayo a maisalakan; agsipud ta awan ti tao a maisalakan malaksid no napudaw ti pannakalaba ti kawesna; wen, masapul a mapapudaw ti kawesna agingga a maikkat amin a mansana, babaen ti dara dayta a naibagan dagiti ammatayo, a masapul nga umay a mangsubbot kadagiti taona manipud iti basbasolda."
                },
                {
                    "number": 22,
                    "text": "Ket ita saludsodek kadakayo, kakabsatko, anianto ngata ti riknayo no tumakderkayo iti sango ti pangukoman ti Dios, a mansamansa dagiti kawesyo iti dara ken iti amin a kita ti kinarugit? Adtoy, anianto ti ipaneknek dagitoy a banag a maibusor kadakayo?"
                },
                {
                    "number": 23,
                    "text": "Adtoy saanda kadi nga ipaneknek a mammapataykayo, wen, ken kasta met a sibabasolkayo iti amin a kita ti kinadangkes?"
                },
                {
                    "number": 24,
                    "text": "Adtoy, kakabsatko, ipapanyo kadi a ti maysa a kasta adda lugar a pagtugawanna iti pagarian ti Dios, kada Abraham, Isaac, ken Jacob, ken kasta met kadagiti amin a nasantuan a mammadto, a nadalus ken awanan rugit, awanan mulit ken puraw dagiti kawesda?"
                },
                {
                    "number": 25,
                    "text": "Kunak kadakayo, Saan; malaksid no aramidenyo nga ulbod ti Namarsuatayo manipud idi punganay, wenno ipapanyo a managulbod manipud idi punganay, saanyo a kunaen a maaddaan ti kasta iti lugar iti pagarian ti langit; ngem mapapanawdanto gapu ta annakda iti pagarian ti sairo."
                },
                {
                    "number": 26,
                    "text": "Ket ita adtoy, kunak kadakayo, kakabsatko, no nakariknakayo iti panagbalbaliw iti pusoyo, ken no naaddaankayo iti rikna a nangkanta iti kanta ti manangsubbot nga ayat, kayatko a saludsoden, mariknayo kadi ita?"
                },
                {
                    "number": 27,
                    "text": "Nagnakayo kadi, a nagtalinaed nga awan ti pakababalawanna iti sango ti Dios? Maibagayo kadi, no mataykayo iti daytoy a kanito, iti bagbagiyo, a naan-anay ti kinapakumbabayo? A nadalusan ken napapuraw dagiti kawesyo iti dara ni Cristo, nga umay mangsubbot kadagiti taona manipud kadagiti basolda?"
                },
                {
                    "number": 28,
                    "text": "Adtoy, nauksob kadin ti kinatangigyo? Kunak kadakayo, no saan pay, saankayo a sisasagana a sumabat iti Dios. Adtoy darasenyo ti agsagana, gapu ta asidegen ti pagarian ti langit, ket ti tao a kasta, saan a maaddaan iti agnanayon a biag."
                },
                {
                    "number": 29,
                    "text": "Adtoy, kunak, adda kadi maysa kadakayo a di makaiwagsak iti apalna? Kunak kadakayo a saan a nakasagana dayta; ket kayatko a darasenna ti agsagana gapu ta asidegen ti oras, ket saanna nga ammo ti idadateng ti kanito; gapu ta saan a mabalin nga awan ti basol dayta."
                },
                {
                    "number": 30,
                    "text": "Ket kunak manen kadakayo, adda kadi maysa kadakayo a manglalais iti kabsatna, wenno mangibunton kenkuana ti panangirurumen?"
                },
                {
                    "number": 31,
                    "text": "Asi pay dayta, ta saan pay a nakasagana, ket adtoyen ti kanito a masapul nga agbabawi wenno saan a maisalakan!"
                },
                {
                    "number": 32,
                    "text": "Wen, ken asikayo pay amin nga agar-aramid iti kinadakes; agbabawikayo, agbabawikayo, gapu ta imbagan ti Apo a Dios!"
                },
                {
                    "number": 33,
                    "text": "Adtoy, pinakaammuanna ti amin a tao, gapu ta naidiaya kadakuada ti ima ti kaasi, ket kinunana: Agbabawikayo, ket awatenkayo."
                },
                {
                    "number": 34,
                    "text": "Wen, kinunana: Umaykayo kaniak ket mangankayo iti bunga ti kayo ti biag; wen, mangankayo iti tinapay ken uminum iti danum ti biag a siwawaya;"
                },
                {
                    "number": 35,
                    "text": "Wen, umaykayo kaniak ket itugotyo dagiti aramid ti kinalinteg, ket saankayonto a mapukan a maisungrod iti apuy—"
                },
                {
                    "number": 36,
                    "text": "Ta adtoy, adtoyen ti kanito a siasino man a mangitugot iti saan a naimbag a bunga, wenno siasino man ti saan nga agaramid iti nalinteg, isu met laeng ti mangaramid iti pagdung-awan ken pagladingitanna."
                },
                {
                    "number": 37,
                    "text": "O dakayo nga agar-aramid iti basol; dakayo a nagbussog iti awan pategna a bambanag ditoy lubong, dakayo a nangipalawag nga ammoyo dagiti wagas ti kinalinteg ngem immadayokayo, a kas iti karnero nga awan ti pastorna, nupay maysa a pastor ti nangayab kadakayo ken umaw-awag pay laeng kadakayo, ngem diyo ikaskaso ti awagna!"
                },
                {
                    "number": 38,
                    "text": "Adtoy, kunak kadakayo, nga inawagannakayo ti naimbag a pastor; wen, inawagankayo iti naganna, nga isu ti nagan ni Cristo; ket no saankayo a dumngeg iti timek ti naimbag a pastor, iti nagan a pakaawaganyo, adtoy, saannakayo a karnero ti naimbag a pastor."
                },
                {
                    "number": 39,
                    "text": "Ket no saankayo a karnero ti naimbag a pastor, ania a bunggoykayo? Adtoy, kunak kadakayo, a ti sairo ti pastoryo, ket addakayo iti sakupna; ket ita asino ti makailibak iti daytoy? Adtoy, kunak kadakayo, nga ulbod ken anak ti sairo ti siasino man a mangilibak iti daytoy."
                },
                {
                    "number": 40,
                    "text": "Gapu ta kunak kadakayo a naggapu iti Dios ti ania man a naimbag, ket naggapu iti sairo ti ania man a dakes."
                },
                {
                    "number": 41,
                    "text": "Ngarud, no agaramid ti tao iti naimbag dummgeg iti timek ti naimbag a pastor, ken sumurot kenkuana; ngem ti siasino man nga agaramid iti dakes, agbalin nga anak ti sairo, ta dumngeg iti timekna, ken sumurot kenkuana."
                },
                {
                    "number": 42,
                    "text": "Ket siasino man a mangaramid iti daytoy masapul nga awatenna ti tangdanna kenkuana; ngarud, umawat iti patay gapu iti tangdanna, kas iti bambanag a maipapan iti kinalinteg, ta natay para iti amin a naimbag nga aramid."
                },
                {
                    "number": 43,
                    "text": "Ket ita, kakabsatko, kayatko a masapul a dumngegkayo kaniak, agsipud ta ibagbagak iti amin a kabaelak, agsipud ta adtoy, imbagakon kadakayo iti nalawag tapno saankayo nga agbiddut, wenno nagsaoak babaen kadagiti bilin ti Dios."
                },
                {
                    "number": 44,
                    "text": "Agsipud ta nabagaanak nga agsao iti kastoy a wagas, babaen iti nasantuan nga urnos ti Dios, nga adda ken ni Cristo Jesus; wen, nabilinak nga agtakder a mangipaneknek kadagitoy a tao kadagiti banag a naibagan dagiti ammami maipapan kadagiti banag nga umay."
                },
                {
                    "number": 45,
                    "text": "Ket saan laeng a dagitoy. Saanyo kadi a patien nga ammok dagitoy a banag? Adtoy, paneknekak kadakayo nga ammok a pudno dagitoy a banag a naibagakon. Ket kasano a patienyo nga ammok ti kinapudnoda?"
                },
                {
                    "number": 46,
                    "text": "Adtoy, kunak kadakayo a naipakaammoda kaniak babaen ti Nasantuan nga Espiritu ti Dios. Adtoy, nagayuno ken nagkararagak iti adu nga aldaw tapno maammuak dagitoy a banag. Ket ita ammok a pudno dagitoy; agsipud ta impasimudaag kaniak ti Apo a Dios babaen ti Nasantuan nga Espiritu; ket daytoy ti espiritu ti paltiing nga adda kaniak."
                },
                {
                    "number": 47,
                    "text": "Ket kasta met, kunak kadakayo a naipaltiing kaniak, a pudno dagiti balikas a naibagan dagiti ammatayo, ket kasta met a babaen ti espiritu ti pammadto nga adda kaniak, nga impaltiing met ti Espiritu ti Dios."
                },
                {
                    "number": 48,
                    "text": "Kunak kadakayo, nga ammok nga ania man nga ibagakto kadakayo, maipapan iti dayta nga umay, pudno; ket kunak kadakayo, nga ammok nga umayto ni Jesucristo, wen, ti Anak, ti Bugbugtong nga Anak ti Ama, napnuan iti parabur, ken kinamanangngaasi, ken kinapudno. Ket adtoy, isu ti umay mangsubbot iti basbasol ti lubong, wen, dagiti basol ti tunggal tao a natibker ti pammatina iti naganna."
                },
                {
                    "number": 49,
                    "text": "Ket ita kunak kadakayo a daytoy ti urnos a nakaawagak, wen, ti mangasaba kadagiti ay-ayatek a kakabsat, wen, ken iti tunggal maysa nga agtaeng iti daga; wen, ti mangasaba iti amin, nataengan man ken ubbing, adipen man ken siwayawaya; wen, kunak kadakayo a nataengan, ken kasta met dagiti agkabannuag, ken agtutubo a kaputotan; wen, ti mangipakaasi kadakuada a masapul nga agbabawida ket mayanakda manen."
                },
                {
                    "number": 50,
                    "text": "Wen, kastoy ti kinuna ti Espiritu: Agbabawikayo, dakayo amin nga ungto ti daga, agsipud ta asidegen ti pagarian ti langit; wen, umay ti Anak ti Dios a nadayag, nabileg, natan-ok, mannakabalin ken mannakaturay. Wen, ay-ayatek a kakabsatko, kunak kadakayo, a kinuna ti Espiritu: Adtoy ti dayag ti Ari ti amin a daga; ket kasta met a dandanin agpakita ti Ari ti langit kadagiti amin nga annak ti tao."
                },
                {
                    "number": 51,
                    "text": "Ken kasta met a kinuna kaniak ti Espiritu, wen, indariragna kaniak iti naindaklan a timek, a kinunana: Mapanka ket ibagam kadagitoy a tao—Agbabawikayo, ta saanyo a matawid ti pagarian ti langit no dikayo agbabawi."
                },
                {
                    "number": 52,
                    "text": "Ket kunak manen kadakayo, kinuna ti Espiritu: Adtoy, naipakagat ti wasay iti ramut ti kayo; ngarud mapukanto ken maipuruak iti apuy ti tunggal kayo a saan nga agbunga iti nasayaat, wen, ti apuy nga awan patinggana, apuy a di masebseban. Adtoy, ket laglagipenyo, ti Nasantuan a Napili ti nagsao."
                },
                {
                    "number": 53,
                    "text": "Ket ita ay-ayatek a kakabsatko, kunak kadakayo, mabalusingsingyo kadi dagitoy a balikas; wen, mabalinyo kadi a baybay-an dagitoy a banag, ket ilupekyo ti Nasantuan; wen, mabalinyo kadi a pagpannakkel ti kinapalangguad ti puspusoyo; wen, ipettengyo kadi pay ti agaruat iti nangina a pagan-anay ken mangisaad iti puspusoyo ti awan pategna a bambanag iti lubong, ti kinabaknangyo?"
                },
                {
                    "number": 54,
                    "text": "Wen, ipettengyo kadi ti mangipapan a nasaysayaatkayo ngem dagiti sabali; wen, ipettengyo kadi ti mangirurumen kadagiti kabsat a nangipakumbaba iti bagbagida a magna iti nasantuan nga urnos ti Dios, nga isu ti nakayeganda iti daytoy a simbaan, a napasanto babaen ti Espiritu Santo, ket inyegda ti aramid a maitutop iti panagbabawi—"
                },
                {
                    "number": 55,
                    "text": "Wen, ipettengyo kadi a tallikudan dagiti napanglaw, ken ti makasapul, ken ti mangipaidam iti sanikuayo kadakuada?"
                },
                {
                    "number": 56,
                    "text": "Ket kamaudiananna, iti amin a mangipetteng iti kinadangkesna, kunak kadakayo a dagitoy dagiti mapukanto ken maisungrod iti apuy malaksid no alistuanda ti agbabawi."
                },
                {
                    "number": 57,
                    "text": "Ket ita kunak kadakayo, amin nga agtarigagay a mangsurot iti timek ti naimbag a pastor, liklikanyo dagiti nadangkes, ket makilasinkayo, ket saanyo a sagiden dagiti narugit nga alikamenda; ket adtoy, mapunasto ti nagnaganda, ket saanto a maibilang ti nagan dagiti nadangkes kadagiti nagan dagiti nalinteg, tapno matungpal ti balikas ti Dios, a nagkuna: Saanto a mailaok dagiti nagan dagiti nadangkes kadagiti nagan dagiti taok;"
                },
                {
                    "number": 58,
                    "text": "Gapu ta maisuratto ti nagan dagiti nalinteg iti libro ti biag, ket ikkakto ida iti tawidenda iti makanawan nga imak. Ket ita, kakabsatko, ania ti maibagayo a maisuppiat iti daytoy? Kunak kadakayo, no agsaokayo iti maisuppiat iti daytoy, awan aniamanna, gapu ta masapul a matungpal ti balikas ti Dios."
                },
                {
                    "number": 59,
                    "text": "Ket siasino kadakayo a pastor nga addaan iti adu a karnero ti di mangbantay kadagitoy, tapno saan a sumrek dagiti lobo ket lamutenda dagiti pangenna? Ket adtoy, no serken ti lobo ti pangenna, saanna kadi a paruaren? Wen, ket iti kamaudiananna, no makastrek, dadaelenna daytoy."
                },
                {
                    "number": 60,
                    "text": "Ket ita kunak kadakayo nga umaw-awag kadakayo ti naimbag a pastor; ket no dumngegkayo iti timekna itiponnakayo iti pangenna, ket agbalinkayo a karnerona; ket bilinennakayo tapno diyo palubosan ti narawet a lobo a sumrek, tapno saankayo a madadael."
                },
                {
                    "number": 61,
                    "text": "Ket ita siak, ni Alma, ti mangbilin kadakayo iti pagsasao ti nangbilin kaniak, a tapno tungpalenyo dagiti pammagbaga a naisaokon kadakayo."
                },
                {
                    "number": 62,
                    "text": "Agsaoak babaen ti pammilin kadakayo a kameng ti simbaan; ken agsaoak babaen ti panangawis kadagiti saan a kameng ti simbaan, a kunak: Umaykayo ket agpabuniagkayo a napnuan panagbabawi, tapno mairanudkayo met iti bunga ti kayo ti biag."
                }
            ]
        },
        "/study/scriptures/bofm/alma/6": {
            "uri": "/study/scriptures/bofm/alma/6",
            "title": "Alma 6",
            "data_type": "chapter",
            "chapter_name": "Kapitulo 6",
            "chapter_summary": [
                "Madalusan ken maurnos ti Simbaan iti Zarahemla—Mapan ni Alma iti Gideon tapno mangasaba. Agarup 83 S.C."
            ],
            "verses": [
                {
                    "number": 1,
                    "text": "Ket ita napasamak a kalpasan ti panangigibus ni Alma iti panagsaona kadagiti tao ti simbaan, a nabangon iti siudad ti Zarahemla, inordenanna dagiti saserdote ken elder, babaen ti panangipatayna kadagiti dakulapna a maibatay iti urnos ti Dios, a mangiturong ken mangkitkita iti simbaan."
                },
                {
                    "number": 2,
                    "text": "Ket napasamak nga asino man a di kameng ti simbaan a nangibabawi kadagiti basolda nabuniaganda a sibababawi, ken naawatda iti simbaan."
                },
                {
                    "number": 3,
                    "text": "Ket napasamak met nga asino man a kameng ti simbaan a di nangibabawi iti kinadangkesda ken di nangipakumbaba iti bagbagida iti Dios—kayatko a sawen dagiti namalangguad iti puspusoda—saan a maawat dagitoy, ket mapunas ti naganda, tapno saan a maibilang ti naganda kadagiti nalinteg."
                },
                {
                    "number": 4,
                    "text": "Ket kasta ti panangirugida a mangbangon iti urnos ti simbaan iti siudad ti Zarahemla."
                },
                {
                    "number": 5,
                    "text": "Ita kayatko a nasken a maawatanyo a nawaya ti balikas ti Apo iti amin, nga awan ti mapaidaman iti gundaway a mangummong iti bagbagida a dumngeg iti balikas ti Dios."
                },
                {
                    "number": 6,
                    "text": "Nupay kasta naibilin kadagiti annak ti Dios a nasken nga urnongenda ti bagbagida a naynay, ket makidanggayda iti panagayuno ken napinget a panagkararag nga agpaay iti pagimbagan dagiti kararua dagiti di makaammo iti Dios."
                },
                {
                    "number": 7,
                    "text": "Ket ita napasamak a pinanawan ida ni Alma kalpasan ti panangaramidna kadagitoy nga annuroten, wen, manipud iti simbaan nga adda iti siudad ti Zarahemla, ket napanda iti daya ti karayan Sidon, a kimmamang iti tanap ti Gideon, ta sadiay nabangon ti siudad, a naawagan iti siudad ti Gideon, nga adda iti tanap a naawagan iti Gideon, a naipanagan iti tao a napapatay iti ima ni Nehor babaen ti espada."
                },
                {
                    "number": 8,
                    "text": "Ket napan ni Alma ket rinugianna nga impakdaar ti balikas ti Dios iti simbaan a nabangon iti tanap ti Gideon, a maibatay iti paltiing iti kinapudno ti balikas a naibagan dagiti ammada, ken maibatay iti espiritu ti pammadto nga adda kenkuana, a maibatay iti pammaneknek ni Jesucristo, ti Anak ti Dios, a nasken nga umay mangsubbot kadagiti taona manipud iti basbasolda, ken iti nasantuan nga urnos a nakaawaganna. Ket kasta ti pannakaisuratna. Amen."
                }
            ]
        },
        "/study/scriptures/bofm/alma/7": {
            "uri": "/study/scriptures/bofm/alma/7",
            "title": "Alma 7",
            "data_type": "chapter",
            "chapter_name": "Kapitulo 7",
            "chapter_summary": [
                "Maipasngayto ni Cristo ken ni Maria—Warwarannanto ti panangadipen ni patay ken imetennanto dagiti basol dagiti taona—Dagiti agbabawi, mabuniaganda, ken mangtungpal kadagiti bilin maaddaanda iti agnanayon a biag—Saan a makatawid ti kinarugit iti pagarian ti Dios—Kinapakumbaba, pammati, namnama, ken kaasi ti kasapulan. Agarup 83 S.C."
            ],
            "book_intro": [
                "Dagiti balikas ni Alma nga imburayna kadagiti tao iti Gideon, a maibatay iti bukodna a sinurat."
            ],
            "verses": [
                {
                    "number": 1,
                    "text": "Adtoy ay-ayatek a kakabsatko, gapu ta makitak a napalubosanakon nga umay kadakayo, ngarud padasek a kasaritakayo iti pagsasaok; wen, iti mismo a ngiwatko, gapu ta makitak a daytoy ti umuna a gundaway a pannakisaok kadakayo babaen dagiti balikas nga agtaud iti ngiwatko, siak a naan-anay a naitaeng iti pangukoman, saanak a nakaumay kadakayo gapu iti adu nga aramidko."
                },
                {
                    "number": 2,
                    "text": "Ken saanak pay koma a nakaumay ita kadakayo no saan a naited iti sabali ti pangukoman, a mangisaup iti panagturayko; ket manangngaasi unay ti Apo ta pinalubosannak nga umay kadakayo."
                },
                {
                    "number": 3,
                    "text": "Ket adtoy, immayak a napnuan iti namnama ken tarigagay a makitak ti panangipakumbabayo iti bagbagiyo iti Dios, ken intuloyyo ti umararaw iti paraburna, a makitak nga awan ti pakababalawanyo kenkuana, a makitak nga awankayo iti nakaam-amak ti rikutna a kasasaad nga adda dagiti kabsattayo iti Zarahemla."
                },
                {
                    "number": 4,
                    "text": "Ngem madaydayaw koma ti nagan ti Dios, ta impalubosna a maammuak, wen, inikkannak iti aglaplapusanan a rag-o a mangammo a nabangonda manen iti wagas ti kinalintegna."
                },
                {
                    "number": 5,
                    "text": "Ket agtalekak, a maibatay iti Espiritu ti Dios nga adda kaniak, a maaddaanak koma met iti rag-o kadakayo; nupay kasta diak tarigagayan a ti rag-ok kadakayo aggapuda iti adu a rigrigatko ken leddaang a nasagrapko kadagiti kabsat iti Zarahemla, ta adtoy, rimmimbaw ti rag-ok kadakuada kalpasan ti pannakayanudko iti adu a rigat ken leddaang."
                },
                {
                    "number": 6,
                    "text": "Ngem adtoy, agtalekak nga awankayo iti kasasaad a nalabes a kaawan ti pammati a kas kadagiti kabsatyo; agtalekak a saankayo a naitag-ay iti palangguad ti puspusoyo; wen, agtalekak a saanyo nga intuon ti puspusoyo iti kinabaknang ken kadagiti awan ti kaes-eskanna a banag iti lubong; wen, agtalekak a dikayo agdaydayaw kadagiti didiosen, ngem agdaydayawkayo ketdi iti pudno ken sibibiag a Dios, ken panunotenyo ti pannakaugas dagiti basolyo, iti awan inggana a pammati, a dumtengto."
                },
                {
                    "number": 7,
                    "text": "Ta adtoy, kunak kadakayo nga adunto ti banag a dumteng; ken adtoy, adda maysa a banag a kapatgan iti amin—ta adtoy, saanen nga adayo ti panawen ti yaay ken pannakipagindeg ti Mannubbot kadagiti taona."
                },
                {
                    "number": 8,
                    "text": "Adtoy, diak ibaga nga umayto kadatayo iti panawen a panagindegna iti matay a tabernakulona; ta adtoy, saan nga imbaga kaniak ti Espiritu a kastoyto ti mapasamak. Ita diak ammo iti daytoy a banag; ngem daytoy ketdi ti ammok, nga adda bileg ti Apo a Dios a mangaramid iti amin a banag a maibatay iti balikasna."
                },
                {
                    "number": 9,
                    "text": "Ngem adtoy, namin-adun nga imbaga ti Espiritu kaniak daytoy, a kinunana: Yikkismo kadagitoy a tao, a pagkunaam: Agbabawikayo, ket isaganayo ti dalan ti Apo, ket magnakayo iti danana, a nalilinteg; ta adtoy, magawgaw-aten ti pagarian ti langit, ket umayen ti Anak ti Dios iti rabaw ti daga."
                },
                {
                    "number": 10,
                    "text": "Ket adtoy, maipasngayto ken ni Maria, iti Jerusalem a daga dagiti puontayo, isu a birhen, a napateg ken napili nga instrumento, a marimbawanto ken mainaw babaen ti bileg ti Espiritu Santo, ket mangtedto iti anak a lalaki, wen, ti Anak ti Dios."
                },
                {
                    "number": 11,
                    "text": "Ket mapanto, nga agitured iti saem ken rigat ken amin a kita ti sulisog; ket daytoy tapno matungpal ti balikas a nagkuna a sagabaennanto ti saem ken saksakit dagiti taona."
                },
                {
                    "number": 12,
                    "text": "Ket awatennanto ni patay, tapno mawarwarna ti begkes ni patay a nangpungo kadagiti taona; ken awatenna ti pagkuranganda, tapno mapno ti lalaemna iti kaasi, a maibatay iti lasag, tapno maammuanna a maibatay iti lasag no kasano nga alawenna dagiti taona a maibatay kadagiti pagkuranganda."
                },
                {
                    "number": 13,
                    "text": "Ita ammo ti Espiritu ti amin a banag; nupay kasta agitured ti Anak ti Dios maibatay iti lasag tapno sagabaenna ti basbasol dagiti taona, tapno mapunasna dagiti nagbasolanda a maibatay iti bileg ti pannakaisalakanna; ket ita adtoy, daytoy ti pammaneknek nga adda kaniak."
                },
                {
                    "number": 14,
                    "text": "Ita kunak kadakayo a nasken nga agbabawikayo, ket maipasngaykayo manen; ta kinuna ti Espiritu a no saankayo a maipasngay manen diyo matawid ti pagarian ti langit; ngarud umaykayo tapno mabuniagankayo iti panagbabawi, tapno maugasan dagiti basolyo, tapno maaddaankayo iti pammati iti Kordero ti Dios, a nangikkat kadagiti basol ti lubong, a maingel a mangisalakan ken mangdalus iti amin a kinikillo nga aramid."
                },
                {
                    "number": 15,
                    "text": "Wen, kunak kadakayo nga umaykayo ket saankayo nga agbuteng, ket iwagsakyo amin a basol, a nalaka a mangisarsarak kadakayo, a nangpungo kadakayo iti pannakadadael, wen, umay ken mapankayo, ket ipakitayo iti Diosyo a sitatallugodkayo a mangibabawi kadagiti basolyo ket makitulagkayo kenkuana a mangtungpal kadagiti bilinna ket paneknekanyo kenkuana itoy nga aldaw babaen ti itatapugyo iti danum ti pabuniag."
                },
                {
                    "number": 16,
                    "text": "Ket asino man a mangaramid itoy, ken mangtungpal kadagiti bilin ti Dios kalpasanna, malagipnanto a kinunak kenkuana, wen, malagipnanto a nasaok kenkuana, a maaddaanto iti agnanayon a biag, a maibatay iti pammaneknek ti Nasantuan nga Espiritu, a namaneknek kaniak."
                },
                {
                    "number": 17,
                    "text": "Ket ita ay-ayatek a kakabsatko, mamatikayo kadi kadagitoy a banag? Adtoy, kunak kadakayo, wen, ammok a patienyo ida; ket ti panangipakita ti Espiritu nga adda kaniak ti wagas a pannakaammok a mamatikayo kadakuada. Ket ita gapu ta napigsa ti pammatiyo maipanggep iti dayta, wen, maipanggep kadagiti banag a nasaokon, nagpaiduma ti rag-ok."
                },
                {
                    "number": 18,
                    "text": "Ta kas nasaok kadakayon idi punganay, a tinartarigagayak unay a saankayo a maipada kadagiti kabsatyo a nagsagaba iti narikut a kasasaad, kasta met a naduktalak a napatgan dagiti tarigagayko."
                },
                {
                    "number": 19,
                    "text": "Ta maawatak nga addakayo iti dana ti kinalinteg; maawatak nga addakayo iti dana nga agturong iti pagarian ti Dios; wen, maawatak nga ar-aramidenyo a nalinteg dagiti danana."
                },
                {
                    "number": 20,
                    "text": "Maawatak a naipakaammon kadakayo, babaen ti pammaneknek ti balikasna, a saan a makapagna iti killo a dana; wenno sumiasi iti imbagana; wenno addaan iti anniniwan nga agakar-akar iti kanawan ken kanigid, wenno manipud iti umno a mapan iti saan nga umno; ngarud, awan inggana ti maymaysa a turongna."
                },
                {
                    "number": 21,
                    "text": "Ken saan nga agindeg kadagiti narugit a templo; kasta met a saan a maawat iti pagarian ti Dios ti rinurugit man wenno ania man a narugit; ngarud kunak kadakayo a dumtengto ti panawen, wen, ket itinto maudi nga aldaw, nga asino man a narugit agtalinaedto iti kinarugitna."
                },
                {
                    "number": 22,
                    "text": "Ket ita ay-ayatek a kakabsatko, imbagak dagitoy a banag kadakayo ta bareng no mariingko, ti riknayo iti pagrebbenganyo iti Dios, tapno magnakayo nga awan ti pakababalawanna iti sangona, tapno magnakayo a maikanatad iti nasantuan nga urnos ti Dios, a naawatyon."
                },
                {
                    "number": 23,
                    "text": "Ket ita kayatko nga agpakumbabakayo, ken managpabus-oy ken nalanay; nalaka a kasarsarita; napno iti panaganus ken panagitured; managpalabes iti amin a banag; naregta a mangtungpal kadagiti bilin ti Dios iti amin a kanito; agdawat iti ania man a banag a kasapulanyo, iti agpada a naespirituan ken naindagaan; kanayon nga agyaman iti Dios iti ania man a banag a maawatyo."
                },
                {
                    "number": 24,
                    "text": "Ken kitaenyo nga adda pammatiyo, namnama, ken panangngaasi, ket kalpasanna kanayon nga agaramidkayo iti adu a nasayaat."
                },
                {
                    "number": 25,
                    "text": "Ket bendisionannakayo koma ti Apo, ken kanayon koma a nadalus dagiti pagan-anayyo, tapno uray la no makatugawkayonto iti abay da Abraham, Isaac, ken Jacob, ken kadagiti nasantuan a propeta manipud pay idi punganay ti lubong, agtalinaed koma dagiti pagan-anayyo a nadalus a kas kadagiti pagan-anayda, iti pagarian ti langit a saanen a makaruar."
                },
                {
                    "number": 26,
                    "text": "Ket ita ay-ayatek a kakabsatko, naisaokon dagitoy a balikas kadakayo a maibatay iti Espiritu a namaneknek kaniak; ket aglaplapusanan ti ragsak ti kararuak, gapu iti aglaplapusanan a kinaregta ken panangimdeng iti balikasko."
                },
                {
                    "number": 27,
                    "text": "Ket ita, agtalinaed koma kadakayo ti kappia ti Dios, ken kadagiti balay ken dagdagayo, ken kadagiti pangen ken arbanyo, ken amin a kukuayo, dagiti babbai ken annakyo, a maibatay iti pammati ken nasayaat nga ar-aramidyo, manipud ita ken iti agnanayon. Ket kasta ti nasaokon. Amen."
                }
            ]
        },
        "/study/scriptures/bofm/alma/8": {
            "uri": "/study/scriptures/bofm/alma/8",
            "title": "Alma 8",
            "data_type": "chapter",
            "chapter_name": "Kapitulo 8",
            "chapter_summary": [
                "Mangasaba ken mamuniag ni Alma iti Melek—Saan a maawat iti Ammonihah ket pumanaw—Bilinen ti anghel nga agsubli ket dawatenna ti panagbabawi dagiti tao—Awaten ni Amulek, ket mangasabada a dua iti Ammonihah. Agarup 82 S.C."
            ],
            "verses": [
                {
                    "number": 1,
                    "text": "Ket ita napasamak a nagsubli ni Alma manipud iti daga ti Gideon, kalpasan ti panangisurona kadagiti tao ni Gideon iti adu a banag a saan a maisurat, kalpasan ti pannakabangon ti urnos ti simbaan, a maibatay iti sigud a naaramid iti daga ti Zarahemla, wen, nagsubli iti bukodna a balay iti Zarahemla tapno aginana manipud kadagiti trabaho a sinangona."
                },
                {
                    "number": 2,
                    "text": "Ket kasta ti panaggibus ti maikasiam a tawen a panagturay dagiti ukom kadagiti tao ni Nephi."
                },
                {
                    "number": 3,
                    "text": "Ket napasamak iti naggibusan ti maikasangapulo a tawen a panagturay dagiti ukom kadagiti tao ni Nephi, a pimmanaw ni Alma sadiay ket nagdaliasat a napan iti daga ti Melek, iti laud ti karayan Sidon, iti laud a nagbedngan ti langalang."
                },
                {
                    "number": 4,
                    "text": "Ket rinugianna a sursuruan dagiti tao iti daga ti Melek a maibatay iti nasantuan nga urnos ti Dios, a nakaawaganna; ket rinugianna a sursuruan dagiti tao iti intero a daga ni Melek."
                },
                {
                    "number": 5,
                    "text": "Ket napasamak nga immasideg kenkuana dagiti tao iti intero a beddeng ti daga iti igid ti langalang. Ket nabuniaganda iti intero a daga;"
                },
                {
                    "number": 6,
                    "text": "Isu nga idi malpasna ti trabahona iti Melek pimmanawen sadiay, ket nagdaliasat iti tallo nga aldaw a biahe a nagpaamianan iti daga ti Melek; ket nakadanon iti siudad a managanan iti Ammonihah."
                },
                {
                    "number": 7,
                    "text": "Ita ugali dagiti tao ni Nephi a naganan dagiti dagada, ken dagiti siudadda, ken dagiti purokda, wen, uray pay dagiti babassit a purokda, iti nagan ti immuna a nagtagikua kadakuada; ket kasta iti daga ti Ammonihah."
                },
                {
                    "number": 8,
                    "text": "Ket napasamak nga idi makadanon ni Alma iti siudad ti Ammonihah inrugina nga inkasaba ti balikas ti Dios kadakuada."
                },
                {
                    "number": 9,
                    "text": "Ita napingeten ti pananggemgem ni Satanas kadagiti puso dagiti tao iti siudad ti Ammonihah; ngarud dida dinengngeg dagiti balikas ni Alma."
                },
                {
                    "number": 10,
                    "text": "Nupay kasta impasnek ni Alma ti nagtrabaho iti espiritu, nakigubal iti Dios iti napinget a kararag, ta itdenna ti espirituna kadagiti tao nga adda iti siudad; ta ipalubosna koma met ti pannakabuniagda iti panagbabawi."
                },
                {
                    "number": 11,
                    "text": "Nupay kasta, pinatangkenda ti puspusoda, a kinunada kenkuana: Adtoy, ammomi a sika ni Alma; ken ammomi a nangato a saserdoteka iti simbaan nga impatakdermo iti adu a disso iti daga, a maibatay iti kannawidam; ket saankami a kameng ti simbaanmo, ken saankami a mamati iti dayta minamaag a kannawidan."
                },
                {
                    "number": 12,
                    "text": "Ket ita ammomi a gapu ta saankami a kameng ti simbaanmo ammomi nga awan ti bilegmo kadakami; ken yawatmo ti pangukoman ken ni Nephihah; ngarud saan a sika ti pangulo nga ukom kadakami."
                },
                {
                    "number": 13,
                    "text": "Ita idi maisao dagiti tao daytoy, ket nasarkedanda amin a balikasna; ken indanemda, ken tinupraanda, ken kinayatda a mapapanaw iti siudadda, pimmanaw sadiay ket rinugianna ti nagbiahe a mapan iti siudad a managan iti Aaron."
                },
                {
                    "number": 14,
                    "text": "Ket napasamak a bayat ti panagbibiahena sadiay, iti pannakapadagsenna iti leddaang, a nangisayangkat iti adu a panagtutuok ken sanaang ti kararua, gapu iti kinadangkes dagiti tao nga adda iti siudad ti Ammonihah, napasamak a bayat ti pannakapadagsen ni Alma iti leddaang, adtoy nagparang kenkuana ti anghel ti Apo, a nagkuna:"
                },
                {
                    "number": 15,
                    "text": "Bendisionanka, Alma; ngarud, yangadmo dayta ulom ket agragsakka, ta adda dakkel a gapu ti pagragsakam; agsipud ta nagbalinka a napudno iti panangtungpalmo kadagiti bilin ti Dios manipud iti kanito a panangawatmo iti umuna a mensahem manipud kenkuana. Adtoy, siak ti mangidanon kenka."
                },
                {
                    "number": 16,
                    "text": "Ket adtoy, naibaonak tapno bilinenka nga agsubli iti siudad ti Ammonihah, ket kasabaam manen dagiti tao iti siudad; wen, kasabaam ida. Wen, ibagam kadakuada, malaksid no agbabawida dadaelento ida ti Apo a Dios."
                },
                {
                    "number": 17,
                    "text": "Ta adtoy, ad-adalenda iti daytoy a kanito a mabalinda a dadaelen ti wayawaya dagiti tao, (ta kasta ti kinuna ti Apo) a maigiddiat iti alagaden, ken panangukom, ken bilbilin a naited kadagiti taona."
                },
                {
                    "number": 18,
                    "text": "Ita napasamak a kalpasan ti panangawat ni Alma iti mensahena manipud iti anghel ti Apo nagdardaras a nagsubli iti daga ti Ammonihah. Ket simrek iti siudad iti sabali a dalan, wen, iti dalan iti abagatan ti siudad ti Ammonihah."
                },
                {
                    "number": 19,
                    "text": "Ket bayat ti iserserrekna iti siudad nabisinan, ket kinunana iti maysa a tao: Di la mabalin nga ikkam daytoy nakakaasi a babaonen ti Dios iti ania man a makan?"
                },
                {
                    "number": 20,
                    "text": "Ket kinuna ti tao kenkuana: Maysaak a Nephite, ket ammok a nasantuanka a propeta ti Dios, ta sika ti tao nga imbaga ti anghel iti parmata: Maawatmo. Ngarud, sumurotka kaniak iti balayko ket ibingayanka iti taraonko; ken ammok a bendisionka kaniak iti balayko."
                },
                {
                    "number": 21,
                    "text": "Ket napasamak nga inawat ti tao iti balayna; ket maawagan ti tao iti Amulek; ket inyalaanna iti tinapay ken karne ket indasarna ken ni Alma."
                },
                {
                    "number": 22,
                    "text": "Ket napasamak a kinnan ni Alma ti tinapay ket nabsog; ket binendisionanna ni Amulek ken ti balayna, ken nagyaman iti Dios."
                },
                {
                    "number": 23,
                    "text": "Ket kalpasan ti pannanganna ket nabsog kinunana ken ni Amulek: Siak ni Alma, ket siak ti nangato a saserdote ti simbaan ti Dios iti intero a daga."
                },
                {
                    "number": 24,
                    "text": "Ket adtoy, naibaonak a mangikasaba iti balikas ti Dios kadagitoy amin a tao, a maibatay iti espiritu ti paltiing ken pammadto; ket immayak idin ditoy a daga ngem didak inawat, ngem pinapanawdak ket tumallikudak koman ditoy a daga iti agnanayon."
                },
                {
                    "number": 25,
                    "text": "Ngem adtoy, naibilin kaniak a nasken nga agsubliak manen ket agipadtoak kadagitoy a tao, wen, ken mangipaneknek kadakuada ti maipanggep iti kinamanagbasolda."
                },
                {
                    "number": 26,
                    "text": "Ket ita, Amulek, gapu ta pinakan ken pinastreknak, mabendisionanka; ta nabisinanak, ta nagayunoak iti adu nga aldaw."
                },
                {
                    "number": 27,
                    "text": "Ket nagyan ni Alma iti yan ni Amulek iti adu nga aldaw sakbay a rinugianna ti nangasaba kadagiti tao."
                },
                {
                    "number": 28,
                    "text": "Ket napasamak a limmanlan ti kinamanagbasol dagiti tao."
                },
                {
                    "number": 29,
                    "text": "Ket immay ti balikas ken ni Alma, a nagkuna: Mapanka; kasta met nga ibagam iti katulongak a ni Amulek, mapanka ket mangipadtoka kadagitoy a tao, a kunam—Agbabawikayo, ta kasta ti kuna ti Apo, a malaksid no agbabawikayo isarungkarkonto kadagitoy a tao ti pungtotko; wen, ket diakto ilaksid ti nakaam-amak a pungtotko."
                },
                {
                    "number": 30,
                    "text": "Ket napan ni Alma, kasta met ni Amulek, kadagiti tao, tapno irakurakda dagiti balikas ti Dios kadakuada; ket napnoda iti Espiritu Santo."
                },
                {
                    "number": 31,
                    "text": "Ket addaanda iti bileg a naited kadakuada, ad-adda pay a dida naikaranukon iti pagitamnan; wenno saan a nabaelan ti asino a tao a patayen ida; nupay kasta dida inaramat ti bilegda agingga a dida napungo ken naipisok iti pagbaludan. Ita, napasamak daytoy tapno maipakita ti Apo ti bilegna kadakuada."
                },
                {
                    "number": 32,
                    "text": "Ket napasamak a napanda ket rinugianda ti mangasaba ken agipadto kadagiti tao, a maibatay iti espiritu ken bileg nga inted kadakuada ti Apo."
                }
            ]
        },
        "/study/scriptures/bofm/alma/9": {
            "uri": "/study/scriptures/bofm/alma/9",
            "title": "Alma 9",
            "data_type": "chapter",
            "chapter_name": "Kapitulo 9",
            "chapter_summary": [
                "Bilinen ni Alma dagiti tao ni Ammonihah nga agbabawi—Manangngaasi ti Apo kadagiti Lamanite kadagiti maudi nga aldaw—No paglikudan dagiti Nephite ti lawag, dadaelento ida dagiti Lamanite—Dumtengton iti mabiit ti Anak ti Dios—Subbotennanto dagiti agbabawi, mabuniagandanto, ken maaddaanda iti pammati iti naganna. Agarup 82 S.C."
            ],
            "book_intro": [
                "Dagiti balikas ni Alma, kasta met dagiti balikas ni Amulek, a nairakurak kadagiti tao nga adda iti daga ti Ammonihah. Kasta met a naibaludda, ken insalakan dagiti nakaskasdaaw a bileg ti Dios nga adda kadakuada, a maibatay iti sinurat ni Alma."
            ],
            "verses": [
                {
                    "number": 1,
                    "text": "Ket manen, siak, ni Alma, gapu ta binilinnak ti Dios a nasken nga ikuyogko ni Amulek ket mapanak a mangasaba manen kadagitoy a tao, wenno kadagiti tao nga adda iti siudad ti Ammonihah, napasamak nga idi irugik ti mangasaba kadakuada, kinasinnupangetdak, a kinunada:"
                },
                {
                    "number": 2,
                    "text": "Asinoka? Ipagarupmo kadi a mamatikami iti pammaneknek ti maysa a tao, uray pay no ikasabana kadakami a mapukawto ti daga?"
                },
                {
                    "number": 3,
                    "text": "Ita awan a pulos ti naawatanda kadagiti balikas nga insaoda; ta dida ammo a nasken a mapukaw ti daga."
                },
                {
                    "number": 4,
                    "text": "Ken kinunada pay: Dimi patien dagiti balikasmo no dimo ipadto a madadaelto daytoy dakkel a siudad iti maysa nga aldaw."
                },
                {
                    "number": 5,
                    "text": "Ita dida ammo a maaramid ti Dios dagiti kasta a nakaskasdaaw nga aramid, ta natangken ti panagpuspuso ken nasukirda a tattao."
                },
                {
                    "number": 6,
                    "text": "Ket kinunada: Asino ti Dios, a saanen a mangibaon iti turay ngem iti maysa a tao kadagitoy a tao, a mangirakurak kadakuada iti kinapudno dagita naindaklan ken nakaskasdaaw a banag?"
                },
                {
                    "number": 7,
                    "text": "Ket nagsaganada a mangdisso kaniak; ngem adtoy, saanda nga inaramid. Ket nagtakderak a sililinteg a nangirakurak kadakuada, wen, sililinteg nga impaneknekko kadakuada, a kinunak:"
                },
                {
                    "number": 8,
                    "text": "Adtoy, O dakayo a nadangkes ken barusngi a kaputotan, kasano a nalipatanyo ti kannawidan dagiti ammayo; wen, anian a naglaka a nalipatanyo dagiti bilin ti Dios."
                },
                {
                    "number": 9,
                    "text": "Diyo kadi malagip a ti amatayo, a ni Lehi, naipanaw iti Jerusalem babaen ti ima ti Dios? Diyo kadi malagip nga inturongna amin ida iti langalang?"
                },
                {
                    "number": 10,
                    "text": "Ken nalipatanyo kadin iti kasta a kasapa no namin-ano nga insalakanna dagiti ammatayo kadagiti ima dagiti kabusorda, ket tinaginayonna ida manipud iti pannakadadael, uray pay kadagiti ima dagiti kabsatda?"
                },
                {
                    "number": 11,
                    "text": "Wen, ket no saan koma a gapu iti awan kaaspingna a bilegna, ken ti kaasina, ken ti kinamanagibturna para kadatayo, saan la ketdi a naliklikan ti pannakapukawtayo iti rabaw ti daga a nabayagen sakbay pay daytoy a panawen, ken nalabit a naikumittayo iti awan inggana a ladingit ken kinaay-ay-ay."
                },
                {
                    "number": 12,
                    "text": "Adtoy, ita kunak kadakayo a binilinnakayo nga agbabawi; ken malaksid no agbabawikayo, diyo la ketdi matawid ti pagarian ti Dios. Ngem adtoy, saan la a dagitoy—binilinnakayo nga agbabawi, wenno awan duadua a dadaelennakayo iti rabaw ti daga; wen, sarungkarannakayonto iti pungtotna, ket iti nakaam-amak a pungtotna saanto a tumallikud."
                },
                {
                    "number": 13,
                    "text": "Adtoy, diyo kadi malagip dagiti balikas nga imbagana ken ni Lehi, a kinunana: Agingga a tungpalenyo dagiti bilinko, rumang-aykayonto iti daga? Ket manen nasao nga: Agingga a diyo tungpalen dagiti bilinko maipusingkayonto iti imatang ti Apo."
                },
                {
                    "number": 14,
                    "text": "Ita kayatko a laglagipenyo, nga agingga a saan a tungpalen dagiti Lamanite dagiti bilin ti Dios, naipusingdan iti imatang ti Apo. Ita makitatayo a nalawlawaganen itoy a banag ti balikas ti Apo, ket naipusingen dagiti Lamanite iti imatangna, manipud iti nangrugian ti basbasolda iti daga."
                },
                {
                    "number": 15,
                    "text": "Nupay kasta kunak kadakayo, nalaglag-anto kadakuada iti aldaw ti panangukom ngem kadakayo, no agtalinaedkayo iti basbasolyo, wen, ken nalaglag-anto kadakuada itoy a biag ngem kadakayo, malaksid no agbabawikayo."
                },
                {
                    "number": 16,
                    "text": "Ta adu ti kari a naited kadagiti Lamanite; ta gapu dayta iti kannawidan dagiti ammada ti nakaigapuan ti panagtalinaedda nga awan ti ammona; ngarud kaasianto ida ti Apo ket yatiddognanto ti panagyanda iti daga."
                },
                {
                    "number": 17,
                    "text": "Ket iti sumagmamano a batang ti panawen maisaklangdanto a mamati iti balikasna, ken mangammo iti kinabiddut dagiti kannawidan dagiti ammada; ket adunto kadakuada ti maisalakan, ta manangngaasi ti Apo kadagiti umawag iti naganna."
                },
                {
                    "number": 18,
                    "text": "Ngem adtoy, kunak kadakayo a no mapukawkayo iti kinadangkes a saan nga agpaut dagiti aldawyo iti daga, ta maibaonto dagiti Lamanite kadakayo; ket no saankayo nga agbabawi umaydanto iti kanito a diyo mapakpakadaan, ket masarungkarankayonto iti nakaro a pannakadadael; ket maibatayto iti nakaam-amak a pungtot ti Apo."
                },
                {
                    "number": 19,
                    "text": "Ta dinanto ipalubos nga agbiagkayo iti kinamanagbasolyo, a mangdadael kadagiti taona. Kunak kadakayo, Saan; kaykayatna pay a dadaelen amin dagiti Lamanite dagiti taona a naawagan iti tao ni Nephi, no adda gundawayda a matnag iti basbasol ken pagbasolan, kalpasan ti pannakaited kadakuada ti nabuslon a lawag ken pannakaammo nga inted kadakuada ti Apo a Diosda;"
                },
                {
                    "number": 20,
                    "text": "Wen, kalpasan ti pannakaibilangda a naidaddaduma a tao ti Apo; wen, kalpasan ti pannakaidaddadumada kadagiti dadduma a pagilian, kakabsat, pagsasao, wenno tattao; kalpasan ti pannakaipakaammo kadakuada ti amin a banag, a maibatay iti tarigagayda, ken ti pammatida, ken karkararag, iti dayta a napasamaken, ken mapasamak, ken dumtengto;"
                },
                {
                    "number": 21,
                    "text": "Kas sinarungkaranen ti Espiritu ti Dios; kas nakasaritan dagiti anghel, ken kas nasaon babaen ti timek ti Apo; ken addaan iti espiritu ti panagipadto, ken ti espiritu ti paltiing, kasta met ti adu a sagut, ti sagut iti panagsao dagiti dila, ken ti sagut ti panangasaba, ken ti sagut ti Espiritu Santo, ken ti sagut ti panagipatarus;"
                },
                {
                    "number": 22,
                    "text": "Wen, ken kalpasan ti panangiruar kadakuada ti Dios iti daga ti Jerusalem, babaen ti ima ti Apo; kas naisalakan iti bisin, ken iti sakit, ken amin a kasasaad dagiti sakit ti tunggal kita; ken isuda kas napapigsa iti pagbabakalan, tapno saanda a madadael; kas nawayawayaan iti pannakaadipen iti tunggal kanito, ken kas naidulin ken nataginayon agingga ita; ken dimmur-as agingga a bimmaknangda iti amin a banag—"
                },
                {
                    "number": 23,
                    "text": "Ket ita adtoy kunak kadakayo, a no dagitoy a tao, nga immawat iti nabuslon a bendision manipud iti ima ti Apo, agbasolda a maisuppiat iti lawag ken pannakaammo iti adda kadakuada, kunak kadakayo a no kastoy ti mapasamak, a no nasken a matnagda iti pagbasolan, adayonto a nalaglag-an kadagiti Lamanite ngem kadakuada."
                },
                {
                    "number": 24,
                    "text": "Ta adtoy, nawayway dagiti kari ti Apo kadagiti Lamanite, ngem saan kadakayo no agbasolkayo; ta saan kadi nga impeksa ti Apo ti karina ken sititibker nga impaulogna, a no umalsakayo a maibusor kenkuana awan duadua a madadaelkayo iti rabaw ti daga?"
                },
                {
                    "number": 25,
                    "text": "Ket ita gapu itoy, a saankayo a madadael, imbaon ti Apo ti anghelna a mangsarungkar iti adu a taona, inrakurakna kadakuada a nasken a mapanda ken umararaw a sipapasnek kadagiti tao, a kinunana: Agbabawikayo, ta asidegen ti pagarian ti langit;"
                },
                {
                    "number": 26,
                    "text": "Ket iti saan a nabayag manipud iti yaay ti Anak ti Dios a nagloriaan; ket ti gloriana agbalinto a gloria ti Bugbugtong ti Ama, a napnuan iti parabur, panagpapada, ken kinapudno, napno iti panagitured, kaasi, ken panagitured, nadaras a makangngeg kadagiti araraw dagiti taona ken mangsungbat kadagiti kararagda."
                },
                {
                    "number": 27,
                    "text": "Ket adtoy, umay a mangsubbot kadagiti mabuniagan iti panagbabawi, babaen ti pammatida iti naganna."
                },
                {
                    "number": 28,
                    "text": "Ngarud, isaganayo ti dalan ti Apo, ta asidegen ti kanito nga anien dagiti tao ti gunggona kadagiti trabahoda, a maibatay iti naaramiddan—no nalintegda apitendanto ti pannakaisalakan dagiti kararuada, a maibatay iti bileg ken panangisalakan ni Jesucristo; ket no dakesda apitenda ti pannakailunod dagiti kararuada, a maibatay iti bileg ken pammalud ti sairo."
                },
                {
                    "number": 29,
                    "text": "Ita adtoy, daytoy ti timek ti anghel, agpakpakaasi kadagiti tao."
                },
                {
                    "number": 30,
                    "text": "Ket ita, ay-ayatek a kakabsatko, gapu ta dakayo ti kakabsatko, ket rumbeng a maayatkayo, ken rumbeng a mangidatagkayo kadagiti aramid a mangipakita iti panagbabawi, a makitayo a timmangken ti puspusoyo a maibusor iti balikas ti Dios, ken makitayo a napukaw ken natnagkayo a tattao."
                },
                {
                    "number": 31,
                    "text": "Ita napasamak nga idi siak, ni Alma, naisaokon dagitoy a balikas, adtoy, kinapungtotdak dagiti tao gapu ta imbagak kadakuada a natangken ti panagpuspuso ken nasukirda a tattao."
                },
                {
                    "number": 32,
                    "text": "Kasta met a gapu ta imbagak kadakuada a napukaw ken natnagda a tattao nakaungetda kaniak, ket pinanggepdak a dissuan, nga iserrekdak iti pagbaludan."
                },
                {
                    "number": 33,
                    "text": "Ngem napasamak a saan a pinalubosan ida ti Apo a mangala kaniak iti dayta a kanito ket iserrekdak iti pagbaludan."
                },
                {
                    "number": 34,
                    "text": "Ket napasamak a napan ni Amulek ket nagtakder, ken rinugianna met ti nangasaba kadakuada. Ket ita saan a naisurat amin a balikas ni Amulek, nupay kasta naisurat itoy a libro ti paset dagiti balikasna."
                }
            ]
        },
        "/study/scriptures/bofm/alma/10": {
            "uri": "/study/scriptures/bofm/alma/10",
            "title": "Alma 10",
            "data_type": "chapter",
            "chapter_name": "Kapitulo 10",
            "chapter_summary": [
                "Bimmaba ni Lehi manipud ken ni Manasses—Lagipen ni Amulek ti immanghel a bilin nga impaayna ken ni Alma—Dagiti kararag dagiti nalinteg ti nakaisalakan kadagiti tao—Ipasdek dagiti killo nga abogado ken ukom ti puon ti nakadadaelan dagiti tao. Agarup 82 S.C."
            ],
            "verses": [
                {
                    "number": 1,
                    "text": "Ita dagitoy dagiti balikas nga inkasaba ni Amulek kadagiti tao nga adda iti daga ti Ammonihah, a kinunana:"
                },
                {
                    "number": 2,
                    "text": "Siak ni Amulek; siak ti anak ni Giddonah, nga anak ni Ismael, a kapupuon ni Aminadi; ket isu met la dayta nga Aminadi ti nangibuksil iti sinurat nga adda iti pader ti templo, nga insurat ti ramay ti Dios."
                },
                {
                    "number": 3,
                    "text": "Ket ni Aminadi ti kapupuon ni Nephi, nga anak ni Lehi, a pimmanaw iti daga ti Jerusalem, a kapupuon ni Manases, nga anak ni Jose nga inlako dagiti kabsatna idiay Egipto."
                },
                {
                    "number": 4,
                    "text": "Ket adtoy, taoak met a bigbigen dagiti makaam-ammo kaniak iti saan la a sangkabassit; wen, ket adtoy, adu ti kakabsat ken gagayyemko, ket naaddaanak met iti nalabon a kinabaknang a nagtaud iti pamastrekak."
                },
                {
                    "number": 5,
                    "text": "Nupay kasta, kalpasan amin dagitoy, awan pay unay ti ammok kadagiti aramid ti Apo, ken ti kinadatdatlag ken nakaskasdaaw a bilegna. Kinunak nga awan pay unay ti ammok kadagitoy a banag; ngem adtoy, nagbiddutak, ta adun ti nakitak a kinadatdatlagna ken ti nakaskasdaaw a bilegna; wen, uray pay ti pannakataginayon ti biag dagitoy a tao."
                },
                {
                    "number": 6,
                    "text": "Nupay kasta, pinatangkenko ti pusok, ta namin-adu a naawaganak ngem saanak a dimngeg; ngarud, naammuak ti maipanggep kadagitoy a banag, ngem diak pay ammo; ngarud intuloyko ti immalsa iti Dios, iti kinadangkes ti pusok, uray pay agingga iti maikapat nga aldaw daytoy maikapito a bulan, iti maikasangapulo a tawen ti panagturay dagiti ukom."
                },
                {
                    "number": 7,
                    "text": "Bayat ti panagbiahek nga agsapul kadagiti asideg unay a kabsat, adtoy nagparang kaniak ti anghel ti Apo ket kinunana: Amulek, agsublika iti bukodmo a balay, ta pakanem ti propeta ti Apo; wen, ti nasantuan a tao, nga isu ti tao a pinili ti Dios; ta nagayuno iti adu nga aldaw gapu kadagiti basol dagiti tao, ket nabisinan, ket awatem iti balaymo ken pakanem, ket bendisionannakanto ken ti balaymo; ket maipaayto ti bendision ti Apo kenka ken iti balaymo."
                },
                {
                    "number": 8,
                    "text": "Ket napasamak a tinungpalko ti timek ti anghel, ket nagsubliak iti balayko. Ket bayat ti papanko sadiay nasarakak ti tao a nagkunaan ti anghel kaniak: Awatem iti balaymo—ket adtoy daytoy met la a tao ti nagsasao kadakayo iti maipanggep kadagiti banag ti Dios."
                },
                {
                    "number": 9,
                    "text": "Ket kinuna ti anghel kaniak a nasantuan a tao; gapuna ammok a nasantuan a tao gapu ta imbaga ti anghel ti Dios."
                },
                {
                    "number": 10,
                    "text": "Ket manen, ammok a pudno dagiti banag a pinaneknekanna; ta adtoy kunak kadakayo, a bayat ti kaadda ti Apo, uray pay ti panangibaonna iti anghelna a mangipakita kaniak kadagitoy a banag; ket inaramidna daytoy bayat ti panagnaed daytoy nga Alma iti balayko."
                },
                {
                    "number": 11,
                    "text": "Ta adtoy, binendisionanna ti balayko, binendisionannak, ken dagiti babbaik, ken dagiti annakko, ken ti amak ken kakabagiak; wen, binendisionanna pay amin dagiti kabsatko, ket naipaay kadakami ti bendision ti Apo a maibatay kadagiti balikas nga insaona."
                },
                {
                    "number": 12,
                    "text": "Ket ita, idi maisao ni Amulek dagitoy a balikas nangrugi a nasdaaw dagiti tao, ta nakitada nga adda ad-adu ngem maysa a saksi a nangpaneknek kadagiti banag a nakapabasolanda, kasta met kadagiti banag a dumteng, a maibatay iti espiritu ti pammadto nga adda kadakuada."
                },
                {
                    "number": 13,
                    "text": "Nupay kasta, adda sumagmamano kadakuada a nangpanunot a mangusig kadakuada, a babaen dagiti sinisikap a namuspusanda matiliwda kadagiti balikasda, a mabalin a makasarakda iti saksi a maibusor kadakuada, a mabalin a yawatda ida kadagiti ukomda tapno maukomda a maibatay iti paglintegan, ken mabalin a mapapatay wenno maipisokda iti pagbaludan, a maibatay iti krimen a pagparangan wenno saksi a maibusor kadakuada."
                },
                {
                    "number": 14,
                    "text": "Ita isu dagidiay dagiti tao a nagpanggep a mangdadael kadakuada, nga abogado, a binayadan wenno dinutokan dagiti tao a mangiturong iti paglintegan iti panawen a pannakausigda, wenno iti pannakausig dagiti krimen dagiti tao iti sango dagiti ukom."
                },
                {
                    "number": 15,
                    "text": "Ita masirib dagitoy nga abogado kadagiti paglaingan ken panangsikap kadagiti tao; ket naaramid daytoy a mamagbalin kadakuada a nalaing iti pagsapulanda."
                },
                {
                    "number": 16,
                    "text": "Ket napasamak a rinugianda nga inusig ni Amulek, tapno dita mabalinda a baliktaden dagiti balikasna, wenno mangbalusingsing kadagiti balikas a nasken nga ibagana."
                },
                {
                    "number": 17,
                    "text": "Ita dida ammo nga ammo ni Amulek dagiti aramidda. Ngem napasamak idi rugianda nga usigen, naawatanna ti pampanunotenda, ket kinunana kadakuada: O dakayo a nadangkes ken barusngi a kaputotan, dakayo nga abogado ken managinsisingpet, ta isagsaganayo ti pamuon ti sairo; ta mangipakpakatkayo iti palab-og ken silo a mangtiliw iti nasantuan ti Dios."
                },
                {
                    "number": 18,
                    "text": "Mangisagsaganakayo iti plano a mangballikog iti wagas dagiti nalinteg, ken mangidisso iti pungtot ti Dios iti uloyo, uray pay ti makuna a pannakadadael dagitoy a tao."
                },
                {
                    "number": 19,
                    "text": "Wen, nasayaat kinuna ni Mosiah, ti naudi nga aritayo, idi sakbay a yawatna ti pagarian, nga awan ti pakaitalkanna, a gapu ti pannakaituray dagitoy a tao babaen ti timekda—wen, nasayaat kinunana nga inton dumteng ti panawen a piliento ti timek dagitoy a tao ti agbasol, dayta, no dumtengto ti panawen a matnag dagitoy a tao iti panagbasol, naluomdanton a madadael."
                },
                {
                    "number": 20,
                    "text": "Ket ita kunak kadakayo a nasayaat ti panangukom ti Apo iti basbasolyo; nasayaat ti ipakdaarnanto kadagitoy a tao, babaen ti timek dagiti anghelna; Agbabawikayo, agbabawikayo, ta asidegen ti pagarian ti langit."
                },
                {
                    "number": 21,
                    "text": "Wen, nasayaat ti impakdaarna, babaen ti timek dagiti anghelna nga: Umayakto kadagiti taok, nga ikuyogko ti panagpapatas ken linteg kadagiti imak."
                },
                {
                    "number": 22,
                    "text": "Wen, ket kunak kadakayo a no saan a gapu kadagiti kararag dagiti nalinteg, nga adda itan iti daga, a masarungkarankayo uray pay ita iti masao a pannakadadael; ngem saan pay a babaen ti layus, a kas kadagiti tao kadagidi aldaw ni Noe, ngem babaento ti bisin, ken babaen ti angol, ken ti espada."
                },
                {
                    "number": 23,
                    "text": "Ngem naispalkayo babaen ti karkararag dagiti nalinteg; ita ngarud, no paadaywenyo dagiti nalinteg kadakayo saanto a pagtalinaeden ti Apo ti imana; ngem umayto a maibusor kadakayo ti nakaam-amak a pungtotna; sakayonto masaplit iti bisin, ken babaen ti angol, ken babaen ti espada; ket asidegton ti kanito malaksid no agbabawikayo."
                },
                {
                    "number": 24,
                    "text": "Ket ita napasamak nga ad-adda a rimmungsot dagiti tao ken ni Amulek, ket inyikkisda, a kinunada: Indanem daytoy a tao dagiti paglintegantayo a nalinteg, ken dagiti nasirib nga abogado a pinilitayo."
                },
                {
                    "number": 25,
                    "text": "Ngem intag-ay ni Amulek ti imana, ket impakdaarna a simamaingel kadakuada, a kinunana: O dakayo a nadangkes ken barusngi a kaputotan, apay a nairuten ti petpet ni Satanas iti puspusoyo? Apay nga insukoyo ti bagbagiyo kenkuana ket addan bilegna kadakayo, a mangbulsek kadakayo, tapno diyo maawatan dagiti balikas a nasaon, a maibatay iti kinapudnoda?"
                },
                {
                    "number": 26,
                    "text": "Ta adtoy, namaneknekak kadi a maibusor iti paglinteganyo? Diyo maawatan; kunayo a nagsaoak iti maibusor iti paglinteganyo; ngem saan, ngem nagsaoak ketdi iti mainugot iti paglinteganyo, iti pakakednganyo."
                },
                {
                    "number": 27,
                    "text": "Ket ita adtoy, kunak kadakayo, a mangrugin a maisagana ti pamuon ti pannakadadael dagitoy a tao babaen ti awan a kinalinteg dagiti abogado ken ukomyo."
                },
                {
                    "number": 28,
                    "text": "Ket ita napasamak nga idi maisao ni Amulek dagitoy a balikas inyikkis dagiti tao ti maibusor kenkuana, a kinunada: Ita ammomin nga anak ti sairo daytoy a tao, ta nagulbod kadatayo; ta nagsao iti maibusor iti paglintegantayo. Ket ita kunana a saan a nagsao iti maibusor itoy."
                },
                {
                    "number": 29,
                    "text": "Ket manen, indanemna dagiti abogadotayo, ken dagiti ukomtayo."
                },
                {
                    "number": 30,
                    "text": "Ket napasamak nga impapuso dagiti abogado a nasken a laglagipenda dagitoy a banag a maibusor kenkuana."
                },
                {
                    "number": 31,
                    "text": "Ket adda maysa kadakuada nga agnagan iti Zeezrom. Ita isu ti kangrunaan a namabpabasol kada Amulek ken Alma, gapu ta isu ti kalaingan kadakuada, ta isu ti kaaduan iti pamastrekan kadagiti tao."
                },
                {
                    "number": 32,
                    "text": "Ita gagem dagitoy nga abogado ti makapastrek; ket makapastrekda a maibatay iti trabahoda."
                }
            ]
        },
        "/study/scriptures/bofm/alma/11": {
            "uri": "/study/scriptures/bofm/alma/11",
            "title": "Alma 11",
            "data_type": "chapter",
            "chapter_name": "Kapitulo 11",
            "chapter_summary": [
                "Naikeddeng ti wagas dagiti Nephite maipanggep iti kuarta—Sumuppiat ni Amulek ken ni Zeezrom—Saanto nga isalakan ni Cristo dagiti tao iti basbasolda—Dagiti laeng mangtawid iti pagarian ti Dios ti maisalakan—Bumangonto amin a tao iti kinaagnanayon—Awan ti patay kalpasan ti Panagungar. Agarup 82 S.C."
            ],
            "verses": [
                {
                    "number": 1,
                    "text": "Adda ita iti linteg ni Mosiah a nasken nga awaten ti tunggal tao nga ukom ti linteg, wenno dagiti natudingan nga ukom, ti tangdanda a maibatay iti oras a nagbannoganda a mangukom kadagiti naidatag iti sanguananda tapno maukom."
                },
                {
                    "number": 2,
                    "text": "Ita no nakautang ti tao iti sabali, ket dina bayadan dayta nga inutangna, maipulong iti ukom; ket aramaten ti ukom ti turayna, ket mangibaon kadagiti opisial a mangsukon itoy a tao tapno maidatag kenkuana; ket kednganna ti tao babaen ti linteg ken pammaneknek a maidatag a maibusor itoy, ket iti kasta mapilit ti tao nga agbayad iti utangna, wenno makamkam amin a sanikuana, wenno maiwaragawag a mannanakaw ken tulisan."
                },
                {
                    "number": 3,
                    "text": "Ket awaten ti ukom ti tangdanna babaen ti orasna—senine a balitok ti maipaay iti maysa nga aldaw, wenno maysa a senum a pirak, a kapada ti senine a balitok; ket maibatay daytoy iti naipaulog a linteg."
                },
                {
                    "number": 4,
                    "text": "Dagitoy ita ti nagan dagiti nadumaduma a pidaso ti balitokda, ken ti pirakda, babaen ti pategda. Dagiti Nephite ti nangnagan kadagitoy, ta saanda a nagbilang a kas iti wagas dagiti Hudio nga adda iti Jerusalem; wenno nagrukod babaen ti wagas dagiti Hudio; ngem binaliwanda ti panagbilang ken panagrukodda, babaen ti kapanunotan ken kasasaad dagiti tao, iti tunggal kaputotan, agingga iti panagturay dagiti ukom, nga isuda ti impasdek ni ari Mosiah."
                },
                {
                    "number": 5,
                    "text": "Ita kastoy ti pananggatad—senine a balitok, seon a balitok, shum a balitok, ken limnah a balitok."
                },
                {
                    "number": 6,
                    "text": "Senum a pirak, amnor a pirak, ezrom a pirak, ken onti a pirak."
                },
                {
                    "number": 7,
                    "text": "Maipada ti senum a pirak iti maysa a senine a balitok, wenno iti sangasukat a sebada, ken kasta met iti sangasukat ti tunggal kita a bukel."
                },
                {
                    "number": 8,
                    "text": "Ita mamindua ti pateg ti maysa a seon ti balitok iti pateg ti senine."
                },
                {
                    "number": 9,
                    "text": "Ket mamindua ti maysa a shum a balitok iti pateg ti seon."
                },
                {
                    "number": 10,
                    "text": "Ket maysa a limnah a balitok ti pategda amin."
                },
                {
                    "number": 11,
                    "text": "Ket katukad ti dua a senum ti pateg ti amnor a pirak."
                },
                {
                    "number": 12,
                    "text": "Ket katukad ti uppat a senum ti pateg ti ezrom a pirak."
                },
                {
                    "number": 13,
                    "text": "Ket maysa nga onti ti pategda amin."
                },
                {
                    "number": 14,
                    "text": "Daytoy ita ti pateg ti nababbaba a numero ti panagbilangda—"
                },
                {
                    "number": 15,
                    "text": "Kagudua ti senum ti maysa a shiblon; ngarud, maigatang ti maysa a shiblon iti kagudua a sukat ti sebada."
                },
                {
                    "number": 16,
                    "text": "Ket kagudua ti maysa a shiblon ti shiblum."
                },
                {
                    "number": 17,
                    "text": "Ket kagudua ti shiblum ti leah."
                },
                {
                    "number": 18,
                    "text": "Ita daytoy ti bilangda, babaen ti pananggatadda."
                },
                {
                    "number": 19,
                    "text": "Ita katukad ti antion a balitok ti tallo a shiblon."
                },
                {
                    "number": 20,
                    "text": "Ita, panggepda laeng ti mairanud, gapu ta umaw-awatda iti sueldo iti pagtartrabahuanda, isu a sinugsuganda dagiti tao nga agririri, ken amin a kita ti panangriribuk ken kinadangkes, tapno maaddaanda iti ad-adu pay a kaso, tapno makaalada iti nawadwadwad a kantidad babaen ti darum a maidatag kadakuada; iti kasta sinugsuganda dagiti umili a manggura kada Alma ken Amulek."
                },
                {
                    "number": 21,
                    "text": "Ket iti daytoy nangrugi a nagsaludsod ni Zeezrom ken ni Amulek, a kinunana: Di la mabalin a sungbatam ti sumagmamano a saludsodek kenka? Ita maysa a tao ni Zeezrom a nalaing kadagiti aramid ti sairo, ket kabaelanna a dadaelen ti kinalinteg, ngarud, kinunana ken ni Amulek: Sungbatamto kadi dagiti saludsodko kenka?"
                },
                {
                    "number": 22,
                    "text": "Ket kinuna ni Amulek kenkuana: Wen, no mayannatup iti Espiritu ti Apo, nga adda kaniak; agsipud ta awanto ti sawek a maisalungasing iti Espiritu ti Apo. Ket kinuna ni Zeezrom kenkuana; Adtoy, adtoy ti innem nga onti ti pirak, ket itedko amin daytoy kenka no ilibakmo nga adda Kangatuan a Nabiag."
                },
                {
                    "number": 23,
                    "text": "Ita kinuna ni Amulek: O sika nga anak ti impierno, apay a sulisogennak? Dimo kadi ammo a saan a sumuko ti nalinteg iti kasta a pannulisog?"
                },
                {
                    "number": 24,
                    "text": "Mamatika kadi nga awan ti Dios? Kunak kenka, Saan, ammom nga adda Dios, ngem ad-adda ti panagayatmo iti dayta a kinabaknang ngem kenkuana."
                },
                {
                    "number": 25,
                    "text": "Ket ita nagulbodka kaniak iti sango ti Dios. Kinunam kaniak—Adtoy ti innem nga onti, a dakkel a kantidad, itedko kenka—addan iti pusom no kayatmo a tagikuaen dagitoy; ket tarigagayam laeng nga ilibakko ti pudno ken sibibiag a Dios, tapno adda pamkuatam a mangdadael kaniak. Ket ita adtoy, gapu iti daytoy dakkel a kinadakes maaddaanka iti gunggona."
                },
                {
                    "number": 26,
                    "text": "Ket kinuna ni Zeezrom kenkuana: Kunam kadi nga adda pudno ken sibibiag a Dios?"
                },
                {
                    "number": 27,
                    "text": "Ket kinuna ni Amulek: wen, adda pudno ken sibibiag a Dios."
                },
                {
                    "number": 28,
                    "text": "Ita kinuna ni Zeezrom: Nasursurok kadi ngem maysa ti Dios?"
                },
                {
                    "number": 29,
                    "text": "Ket insungbatna, Saan."
                },
                {
                    "number": 30,
                    "text": "Ita kinuna manen ni Zeezrom kenkuana: Kasano ti pannakaammom kadagitoy a banag?"
                },
                {
                    "number": 31,
                    "text": "Ket kinunana: Maysa nga anghel ti nangipakaammo kaniak."
                },
                {
                    "number": 32,
                    "text": "Ket kinuna manen ni Zeezrom: Siasino dayta nga umayto? Isu kadi ti Anak ti Dios?"
                },
                {
                    "number": 33,
                    "text": "Ket kinunana kenkuana, Wen."
                },
                {
                    "number": 34,
                    "text": "Ket kinuna manen ni Zeezrom: Isalakanna kadi dagiti taona iti basbasolda? Ket insungbat ni Amulek kenkuana: Kunak kenka a saannanto nga aramiden, agsipud ta dina mapaglibakan ti balikasna."
                },
                {
                    "number": 35,
                    "text": "Ita kinuna ni Zeezrom kadagiti tao: Penkenyo a diyo malipatan dagitoy a banag; ta kinunana a maymaysa laeng ti Dios; ngem kinunana met nga umayto ti Anak ti Dios, ngem saannanto nga isalakan dagiti taona—a kasla ketdin adda turayna a mangbilin iti Dios."
                },
                {
                    "number": 36,
                    "text": "Ita kinuna manen kenkuana ni Amulek: Adtoy nagulbodka, agsipud ta kinunam nga imbagak a kasla adda turayko a mangbilin iti Dios agsipud ta kinunak a saannanto nga isalakan dagiti taona no sibabasolda."
                },
                {
                    "number": 37,
                    "text": "Ket kunak manen kadakayo a dina maisalakan ida iti basbasolda; agsipud ta saanko a mailibak ti balikasna, ken nasaona nga awan ti narugit a banag a makatawid iti pagarian ti langit; ngarud, kasano ti pannakaisalakanyo, malaksid no agtawidkayo iti pagarian ti langit? Ngarud, saankayo a maisalakan no sibabasolkayo."
                },
                {
                    "number": 38,
                    "text": "Ita kinuna manen kenkuana ni Zeezrom: Ti kadi Anak ti Dios ti Agnanayon nga Ama?"
                },
                {
                    "number": 39,
                    "text": "Ket kinuna kenkuana ni Amulek: Wen, isu ti Agnanayon nga Ama iti langit ken iti daga, ken amin a banag nga adda kadakuada; isu ti punganay ken panungpalan, ti umuna ken ti maudi;"
                },
                {
                    "number": 40,
                    "text": "Ket umayto ditoy lubong a mangsubbot kadagiti taona; ket subbotennanto dagiti naglabsingan dagiti mamati iti naganna; ket dagitoyto ti maaddaan iti agnanayon a biag, ket awanto ti sabali a maisalakan."
                },
                {
                    "number": 41,
                    "text": "Mabati ngarud dagiti nadangkes a kasla awan ti pannakasubbot a naaramid, malaksid ti pannakawarwar ti begkes ni patay; gapu ta adtoy, bumangonto ti amin manipud ken patay ket tumakderdanto iti sango ti Dios, ket maukomda babaen ti aramidda."
                },
                {
                    "number": 42,
                    "text": "Ita, adda pannakatay a maawagan iti naindagaan a pannakatay; ket ti ipapatay ni Cristo ti mangwarwarto iti begkes daytoy naindagaan a pannakatay, tapno agungarto ti amin manipud iti daytoy naindagaan a pannakatay."
                },
                {
                    "number": 43,
                    "text": "Agtiponto manen ti Espiritu ken ti bagi iti naan-anay a langana; maisublinto a padapada dagiti saka ken nagsusuopan iti sigud a pannakasukogna, a kas met laeng iti kasasaadtayo iti daytoy a kanito; ket maisaklangtayonto iti sango ti Dios, nga ammotayo kas iti pannakaammotayo ita, ket maaddaantayonto iti nalawag a pananglagip iti amin a basoltayo."
                },
                {
                    "number": 44,
                    "text": "Ita, mapasamakto iti amin daytoy a pannakaisubli, nataengan ken ubing, adipen ken siwayawaya, lalaki ken babai, nadangkes ken nalinteg, ken kasta met nga awanto ti uray maysa a buok ti uloda a mapukaw; ngem maisublinto ti amin iti naan-anay a bagina, a kas ita, wenno iti bagi, ket maidatagto a mausig ti bagi iti pangukoman ni Cristo nga Anak, ken ti Dios nga Ama, ken ti Nasantuan nga Espiritu, a maymaysa nga Agnanayon a Dios, tapno maukom babaen ti aramidda, no naimbagda, wenno dakesda."
                },
                {
                    "number": 45,
                    "text": "Ita, adtoy, naibagakon kadakayo ti maipapan iti ipapatay ti nainlasagan a bagi, ken kasta met ti maipapan iti panagungar ti nainlasagan a bagi. Kunak kadakayo nga agungarto daytoy nainlasagan a bagi iti saan a matay a bagi, a kas iti immuna nga ipapatay iti biag, tapno saandanton a matay; makitiponton ti espirituda iti bagida, a saanton nga agsina; isu nga agbalin ti sibubukel a naespirituan ken saan a matay, ket didanton makita ti panagrupsa."
                },
                {
                    "number": 46,
                    "text": "Ita, nasdaaw manen dagiti umili idi maibaga ni Amulek dagitoy kadakuada, ket nagtigerger met ni Zeezrom. Ket kastoy ti panaggibus ti pammagbaga ni Amulek, wenno daytoy laeng ti naisuratko."
                }
            ]
        },
        "/study/scriptures/bofm/alma/12": {
            "uri": "/study/scriptures/bofm/alma/12",
            "title": "Alma 12",
            "data_type": "chapter",
            "chapter_name": "Kapitulo 12",
            "chapter_summary": [
                "Sumuppiat ni Alma ken ni Zeezrom—Maited ti kinadatdatlag ti Dios kadagiti laeng napudno—Maukom ti tao babaen ti kapanunotan, pammati, balikas, ken aramidna—Agsagabanto dagiti nadangkes iti naespirituan nga ipapatay—Daytoy nainlasagan a panagbiag ti pakapadasan a kasasaad—Ipatungpal ti wagas ti pannakasubbot ti Panagungar ken, babaen ti pammati, ti pannakaugas ti basbasol—Karbengan ti nagbabawi a tuntonen ti kaasi ti Bugbugtong nga Anak. Agarup 82 S.C."
            ],
            "verses": [
                {
                    "number": 1,
                    "text": "Ita, iti pannakakita ni Alma a pinagulimek dagiti balikas ni Amulek ni Zeezrom, agsipud ta nakitana a natiliwan ni Amulek ti panagulbod ken panangallilaw a mangdadael kenkuana, ket nakitana a nangrugi nga agtigerger gapu iti pannakariknana iti basolna, linukatanna ti ngiwatna ket rinugianna ti nakisao kenkuana, ken tapno pasingkedanna dagiti balikas ni Amulek, ken tapno ipalawagna dagiti banag iti labes ti kabaelan, wenno tapno ipakaammona dagiti nasantuan a kasuratan iti labes ti inaramid ni Amulek."
                },
                {
                    "number": 2,
                    "text": "Ita nangngeg dagiti tao iti aglikmut dagiti imbaga ni Alma ken ni Zeezrom; agsipud ta dakkel ti ummong, ket kastoy ti panagsaona:"
                },
                {
                    "number": 3,
                    "text": "Ita, Zeezrom, tangay napaneknekan a natiliwanka a nagulbod ken nagsikap, agsipud ta saanka laeng a nagulbod iti tao ngem nagulbodka pay iti Dios; gapu ta adtoy, ammona amin a pampanunotmo, ket naubogmo a naipakaammo kadakami dagiti pampanunotmo babaen ti Espirituna;"
                },
                {
                    "number": 4,
                    "text": "Ket naubogmo nga ammomi a nasikap unay ti wagasmo, a kas iti kinasikap ti sairo, agsipud ta ti panangulbod ken panangallilawmo kadagitoy a tao ti mangsugsog kadakuada a bumusor kadakami, a manglais ken mangpapanaw kadakami—"
                },
                {
                    "number": 5,
                    "text": "Ita daytoy ti panggep ti kabusormo, ket ipakatna kenka ti pannakabalinna. Ita kayatko a lagipem nga ania man nga ibagak kenka, ibagak iti amin."
                },
                {
                    "number": 6,
                    "text": "Ket adtoy kunak kadakayo amin a palab-og daytoy ti kabusor, a mangtiliw kadagiti tao, tapno agrukbabkayo kenkuana, tapno patapatannakayo iti kawarna, tapno irakednakayo iti agnanayon a pannakadadael, babaen ti pannakabalin ti panangadipenna."
                },
                {
                    "number": 7,
                    "text": "Ita idi naibaga ni Alma dagitoy a balikas, nangrugi a nagtigerger ni Zeezrom iti kasta unay, gapu ta naallukoy iti pannakabalin ti Dios; ken naallukoy pay nga adda ammo da Alma ken Amulek maipapan kenkuana, gapu ta naallukoy nga ammoda ti pampanunotenna ken panggep ti pusona; agsipud ta naited kadakuada ti pannakabalin tapno maammuanda dagitoy a banag babaen ti espiritu ti panangipadto."
                },
                {
                    "number": 8,
                    "text": "Ket nangrugi ni Zeezrom nga agsaludsod kadakuada a sireregta, tapno ad-adu pay ti maammuanna maipapan iti pagarian ti Dios. Ket kinunana ken ni Alma: Ania ti kayat a sawen dagiti sinao ni Amulek maipapan iti panagungar ti natay, nga agungarto ti amin manipud iti patay, ti nalinteg man ken saan a nalinteg, ken maidatagdanto iti Dios ket maukomda babaen iti aramidda?"
                },
                {
                    "number": 9,
                    "text": "Ket ita rinugian ni Alma nga ipalawag kenkuana dagitoy a banag, a kinunana: Naited daytoy iti adu tapno maammuanda dagiti kinadatdatlag ti Dios; nupay kasta naisaadda babaen ti nainget a bilin a saanda laeng nga ibingay babaen ti paset ti balikasna nga intedna kadagiti annak ti tao, babaen ti aramid ken kinaregta nga ipaayda kenkuana."
                },
                {
                    "number": 10,
                    "text": "Ket ngarud, siasino man a mangpatangken iti pusona, umawatto iti basbassit a paset ti balikas; ket siasino man a saan a mangpatangken iti pusona, maitedto kenkuana ti dakdakkel a paset ti balikas, agingga a maited kenkuana ti pannakaammo iti kinadatdatlag ti Dios agingga a maammuanna amin a pakabuklanda."
                },
                {
                    "number": 11,
                    "text": "Ket dagiti mangpatangken iti puspusoda, maitedto kadakuada ti basbassit a paset ti balikas agingga nga awan ti maammuanda maipapan iti kinadatdatlagna; ket isudanto ti agbalin nga adipen ti sairo, ket maiturongda iti pannakadadael babaen ti pagayatanna. Ita daytoy ti kayat a sawen ti kawar ti impierno."
                },
                {
                    "number": 12,
                    "text": "Ket nalawag ti panangibaga ni Amulek ti maipapan iti patay, ken iti panagungar manipud itoy a pannakatay iti kasasaad a saan a matay, ken iti pannakaidatag iti pangukoman ti Dios, tapno maukom babaen iti aramidtayo."
                },
                {
                    "number": 13,
                    "text": "Kalpasanna no napatangkenen dagiti pusotayo, wen, no pinatangkentayo ti puspusotayo a maibusor iti balikas, no saanto a masarakan kadatayo, ngarud nakaal-alinggetto ti kasasaadtayo, gapu ta makedngantayo."
                },
                {
                    "number": 14,
                    "text": "Gapu ta dagiti balikastayo ti mangkeddeng kadatayo, wen, kedngandatayo dagiti amin nga aramidtayo; saantayto a masarakan nga awan mulitna; ket kedngandatayo met ti pampanunottayo; ket iti daytoy nakakaskas-ang a kasasaad saantayto a maitured ti pumerreng iti Diostayo; ket naragragsaktayo pay koman no mabilintayo dagiti bato ken dagiti bantay a manggabur kadatayo tapno mailingedtayo iti imatangna."
                },
                {
                    "number": 15,
                    "text": "Ngem saan a mabalin daytoy; masapul a sumaklangtayo kenkuana iti gloriana, ken iti pannakabalinna, ken iti bileg, kinadayag, ken panangiturayna, ket awatentayo ti agnanayon a bain a nalinteg ti amin a panangukomna; a nalinteg iti amin nga aramidna, ken naasi iti annak ti tao, ken addaan iti pannakabalin a mangisalakan iti amin a tao a mamati iti naganna ken mangted iti bunga a kasapulan ti panagbabawi."
                },
                {
                    "number": 16,
                    "text": "Ket ita adtoy, kunak kadakayo nga umayton ti patay, ti maikadua nga ipapatay, nga isu ti naespirituan nga ipapatay, ket isunton ti kanito a siasino man a matay kadagiti basbasolna, kas iti naindagaan a pannakatay, matayto met a naespirituan; wen, matayto iti bambanag maipapan iti kinalinteg."
                },
                {
                    "number": 17,
                    "text": "Ket isunton ti kanito a ti panagrigatda kaslanto iti dan-aw ti apuy ken asupre, a ti gil-ayabna agpangato nga agnanayon; ket isunton ti kanito a mairakeddanto iti agnanayon a pannakadadael, babaen ti pannakabalin ken panangadipen ni Satanas, isu a nangparukbab kadakuada babaen ti pagayatanna."
                },
                {
                    "number": 18,
                    "text": "Kalpasanna, kunak kadakayo, agtalinaeddanto a kas man awan ti naaramid a pannubbot; agsipud ta saan a mabalin a masubbotda babaen ti linteg ti Dios; ket saanda a mabalin ti matay, ta ngamin awanen ti panagrupsa."
                },
                {
                    "number": 19,
                    "text": "Ita napasamak nga idi naisawang ni Alma dagitoy a balikas, ad-addan a nasdaaw dagiti tao;"
                },
                {
                    "number": 20,
                    "text": "Ngem adda maysa nga Antionah, a kangatuan a panguloda, a dimteng ket kinunana kenkuana: Ania daytoy kinunam, nga agungar ti tao manipud ken patay ket mabaliwan manipud iti patay iti saan a pannakatay a kasasaad, tapno saan a matay ti kararua?"
                },
                {
                    "number": 21,
                    "text": "Ania ti kayat a sawen ti nasantuan a kasuratan, nga agkuna nga inkabil ti Dios ti kerubin ken ti umap-apuy nga espada iti akindaya a paset ti minuyongan ti Eden, amangan ta sumrek dagiti immuna a nagannak kadatayo ket manganda iti bunga ti kayo ti biag, ket agbiagda nga agnanayon? Ket iti daytoy makitatayo nga awan ti gundawayda nga agbiag iti agnanayon."
                },
                {
                    "number": 22,
                    "text": "Ita kinuna ni Alma kenkuana: Daytoy ti banag nga ipalawagko. Ita naawatantayo a natnag ni Adan babaen ti pannanganna iti maiparit a bunga, babaen iti balikas ti Dios; ket iti daytoy maawatantayo, a gapu iti pannakatnagna, nayaw-awan ken naglabsing amin a tao."
                },
                {
                    "number": 23,
                    "text": "Ket ita adtoy, kunak kadakayo a no koma mabalin a ni Adan ti mangan iti bunga ti kayo ti biag iti dayta a panawen, awan koma ti patay, ket awan koma ti kaipapanan ti balikas, a mangipakita nga ulbod ti Dios, agsipud ta kinunana: No manganka sigurado a matayka."
                },
                {
                    "number": 24,
                    "text": "Ket maawatantayo nga umay ti patay iti sangkataw-an, wen ti patay nga imbaga ni Amulek, ti naindagaan nga ipapatay; nupay kasta adda panawen a naited iti tao nga agbabawi; ngarud nagbalin daytoy a biag a pakatingitingan; panawen a panagsagana a sumabat iti Dios; panawen a panagsagana para iti awan patinggana a kasasaad a naisaomin, nga isu ti kalpasan ti panagungar dagiti natay."
                },
                {
                    "number": 25,
                    "text": "Ita, no saan a gapu iti plano ti pannakasubbot, a naisaad manipud iti punganay ti lubong, awan koma ti panagungar ti natay; ngem adda naisaad a plano ti pannakasubbot, a mangipatungpal iti nasaon a panagungar dagiti natay."
                },
                {
                    "number": 26,
                    "text": "Ket ita adtoy, no nawaya koma dagiti immuna a nagannak kadatayo a napan nangan iti kayo ti biag mabalin nga agnanayonda koma a naladingit, ta awan ti gundawayda nga agsagana; ket napaay koma ti plano ti pannakasubbot, ken awan koma ti bileg ti balikas ti Dios, ket awan ti nagmaayanna."
                },
                {
                    "number": 27,
                    "text": "Ngem adtoy, saan a kasta; ngem naituding a masapul a matay ti tao; ket kalpasan ti ipapatay, masapul nga aglasatda iti panangukom, a kas iti nasaon a sigud a panangukom, nga isu ti panungpalan."
                },
                {
                    "number": 28,
                    "text": "Ket kalpasan a naituding ti Dios a nasken a maammuan ti tao dagitoy, adtoy, nakitana a nasken a maammuan ti tao dagiti banag nga intudingna kadakuada."
                },
                {
                    "number": 29,
                    "text": "Ngarud nangibaon iti anghel a makisao kadakuada, a nakaigapuan ti pannakakita ti tao iti dayagna."
                },
                {
                    "number": 30,
                    "text": "Ket rinugianda manipud iti dayta a kanito ti umawag iti naganna; isu a nakisarsarita ti Dios kadagiti tao, ket impakaammona kadakuada ti plano ti pannakasubbot, a naisagana manipud idi punganay ti lubong; ket impakaammona daytoy kadakuada babaen ti pammati ken panagbabawi ken ti nasantuan nga ar-aramidda."
                },
                {
                    "number": 31,
                    "text": "Gapuna, nangted iti bilin kadagiti tao, kadakuada nga immuna a naglabsing kadagiti immuna a bilin maipapan kadagiti banag a naindagaan, ken panagbalin a kasla dios, a makaammo iti nasayaat manipud iti dakes, a naisaad iti bagbagida iti kasasaad nga agaramid, wenno naisaad iti kasasaad nga agaramid babaen ti pagayatan ken pagragsakanda, nga agaramid iti dakes man wenno iti naimbag—"
                },
                {
                    "number": 32,
                    "text": "Ngarud nangted ti Dios kadakuada iti bilbilin, kalpasan ti panangipakaammona kadakuada iti plano ti pannakasubbot, a saanda koma nga agaramid iti dakes, ta ti dusa dayta isu ti maikadua nga ipapatay, a patay nga awan patinggana kadagiti banag maipapan iti kinalinteg; iti kasta awan koma ti bileg ti plano ti pannakasubbot, gapu ta saan a madadael dagiti aramid ti linteg, babaen ti kangatuan a kinaimbag ti Dios."
                },
                {
                    "number": 33,
                    "text": "Ngem inawagan ti Dios dagiti tao, iti nagan ti Anakna, (ta daytoy ti naikeddeng a plano ti pannakasubbot) a kinunana: No agbabawikayo, ken saanyo a patangkenen dagiti puspusoyo, kaasiankayo, babaen ti Bugbugtong nga Anakko;"
                },
                {
                    "number": 34,
                    "text": "Ngarud, siasino man nga agbabawi, ket saanna a patangkenen ti pusona, maaddaan iti karbengan iti asi babaen ti Bugbugtong nga Anakko, iti pannakaugas ti basbasolna; ket sumrekto dagitoy iti paginanaak."
                },
                {
                    "number": 35,
                    "text": "Ket siasino man a mangpatangken iti pusona ket agaramid iti kinadakes, adtoy, ikarik a sipupungtot a saanto a makastrek iti paginanaak."
                },
                {
                    "number": 36,
                    "text": "Ket ita, kakabsatko, adtoy kunak kadakayo, a no patangkenenyo dagiti pusoyo saankayonto a makastrek iti paginanaan ti Apo; ngarud, ti kinadakesyo ti mangkarit kenkuana a mangyetnag iti gurana kadakayo a kas iti immuna a panangkarit, wen, babaen ti balikasna iti maudi a panangkarit a kas met iti immuna, nga agtungpal iti agnanayon a pannakadadael ti kararuayo; ngarud babaen ti balikasna, agingga iti maudi nga ipapatay, a kas met iti immuna."
                },
                {
                    "number": 37,
                    "text": "Ket ita, kakabsatko, tangay ammotayo dagitoy a banag, ken pudnoda, agbabawitayo, ken saantayo a patangkenen dagiti pusotayo, tapno saantayo a kariten ti Apo a Dios a mangyetnag iti gurana kadatayo iti daytoy maikadua a bilinna a naitedna kadatayo; ngem sumrektayo iti paginanaan ti Dios, a naisagana babaen ti balikasna."
                }
            ]
        },
        "/study/scriptures/bofm/alma/13": {
            "uri": "/study/scriptures/bofm/alma/13",
            "title": "Alma 13",
            "data_type": "chapter",
            "chapter_name": "Kapitulo 13",
            "chapter_summary": [
                "Maawagan dagiti lallaki a nangato a saserdote gapu iti aglaplapusanan a pammati ken nasayaat nga ar-aramid—Isuroda dagiti bilin—Babaen ti kinalinteg mapasanto ken makastrekda iti paginanaan ti Apo—Ni Melchizedek ti maysa kadagitoy—Irakrakurak dagiti anghel ti naimbag a damag iti amin a daga—Ibutaktakdanto ti pudno a yaay ni Cristo. Agarup 82 S.C."
            ],
            "verses": [
                {
                    "number": 1,
                    "text": "Ket manen, kakabsatko, iturongko ti imatangyo iti masakbayan iti kanito a pannangted ti Apo a Dios kadagitoy a bilin kadagiti annakna; ket kayatko a laglagipenyo nga inordenan ti Apo a Dios dagiti saserdote, a mainugot iti nasantuan nga urnosna, a mainugot iti urnos ti Anakna, a mangisuro kadagitoy a banag kadagiti tao."
                },
                {
                    "number": 2,
                    "text": "Ket naordenan dagidiay a saserdote a mainugot iti urnos ti Anakna, iti wagas a mabalin a maammuan dagiti tao iti ania man a wagas a mangkita iti masakbayan iti Anakna para iti pannakasubbot."
                },
                {
                    "number": 3,
                    "text": "Ket kastoy ti wagas a pannakaordenda—kas naawagan ken naisagana manipud iti pamuon ti lubong a maibatay iti pasakbay a pannaksaammo ti Dios, a pakaammuan iti aglaplapusanan a pammati ken nasayaat nga ar-aramidda; kangrunaanna gapu ta napalugodanda a mangpili iti naimbag ken dakes; ngarud isuda a napili a nasayaat, ken mangan-annurot iti aglaplapusanan ti bilegna a pammati, nadutokan iti nasantuan a pagrebbengan, wen, dayta naisagana a nasantuan a pagrebbengan, ken maibatay itoy, kas panangisagana itoy a pannakasubbot."
                },
                {
                    "number": 4,
                    "text": "Ket kasta ti pannakadutokda itoy nasantuan a pagrebbengan a pakaammuan iti pammatida, idinto a di inawat dagiti dadduma ti Espiritu ti Dios a pakaammuan iti kinatangken ti panagpuspusoda ken kinabulsek ti pampanunotda, idinto a, no saan koma a gapu itoy naikkanda koma iti dakkel a gundaway a kas kadagiti kabsatda."
                },
                {
                    "number": 5,
                    "text": "Wenno iti ababa a pannao, kangrunaanna agpapadada iti kasasaad kadagiti kabsatda; kasta ti pannakaisagana daytoy nasantuan a pagrebbengan manipud iti pamuon ti lubong iti dayta a di mamatangken iti puspusoda, kas adda ken babaen ti pannakasubbot ti Bugbugtong nga Anak, a naisagana—"
                },
                {
                    "number": 6,
                    "text": "Ket kasta ti pannakaidutok daytoy nasantuan a pagrebbengan, ken naordenan iti nangato a kinasaserdote ti nasantuan nga urnos ti Dios, a mangisuro kadagiti bilinna kadagiti annak ti tattao, tapno makastrekda met iti paginanaanna—"
                },
                {
                    "number": 7,
                    "text": "Daytoy a nangato a kinasaserdote kas mainugot iti urnos ti Anakna, a dayta nga urnos nagtaud iti pamuon ti lubong; wenno iti sabali a pannao, dagiti awanan iti punganay nga aldaw wenno ngudo dagiti tawen, kas naisagana manipud iti agnanayon agingga iti agnanayon, a maibatay iti pasakbay a pannakaammona iti amin a banag—"
                },
                {
                    "number": 8,
                    "text": "Ita naordenanda babaen daytoy a wagas—kas nadutokan iti nasantuan a pagrebbengan, ken naordenan iti nasantuan nga ordinansa, ket inawatda ti nangato a kinasaserdote ti nasantuan nga urnos, a pagrebbengan, ken ordinansa, ken nangato a kinasaserdote, awanan iti nangrugian ken panungpalan—"
                },
                {
                    "number": 9,
                    "text": "Kasta ti panagbalinda a nangato a saserdote iti agnanayon, a mainugot iti urnos ti Anak, ti Bugbugtong ti Ama, nga awanan iti namunganayan nga al-aldaw wenno ngudo dagiti tawen, a napno iti parabur, panagpapada, ken kinapudno. Ket kasta daytoy, Amen."
                },
                {
                    "number": 10,
                    "text": "Ita, kas nasaokon maipanggep iti nasantuan nga urnos, wenno daytoy nangato a kinasaserdote, adu ti naordenan ket nagbalinda a nangato a saserdote ti Dios; ket dayta ti pakaammuan ti aglaplapusanan a pammati ken panagbabawida, ken ti kinalintegda iti Dios, isuda a nangpili iti panagbabawi ken nalinteg nga aramid a saan ketdi a tapno mapukaw;"
                },
                {
                    "number": 11,
                    "text": "Ngarud natudinganda babaen ti nasantuan nga urnos, ken napasanto, ken dagiti pagan-anayda nalabaan a napapudaw babaen ti dara ti Kordero."
                },
                {
                    "number": 12,
                    "text": "Ita, kalpasan ti pannakapasantoda babaen ti Espiritu Santo, idi napapudawen dagiti pagan-anayda, a natarnawen ken awanen ti mansana iti sango ti Dios, saanda a makaperreng iti basol malaksid iti gura; ket aduda, aglaplapusanan ti kaaduda, a napatarnaw ken simrek iti paginanaan ti Apo a Diosda."
                },
                {
                    "number": 13,
                    "text": "Ket ita, kakabsatko, kayatko nga ipakumbabayo ti bagbagiyo iti sango ti Dios, ken mangitugot iti bunga a kasapulan iti panagbabawi, tapno makastrekkayo met iti paginanaan."
                },
                {
                    "number": 14,
                    "text": "Wen, agpakumbabakayo a kas kadagiti tao kadagiti aldaw ni Melchizedek, a nangato a saserdote met a naitulad iti isu met laeng nga urnos a nasaokon, a nangawat met iti nangato a kinasaserdote iti agnanayon."
                },
                {
                    "number": 15,
                    "text": "Ket daytoy met laeng a Melchizedek ti nagbayadan ni Abraham iti apagkapullo; wen, nagbayad met ni ama Abraham iti apagkapullo ti amin a sanikuana."
                },
                {
                    "number": 16,
                    "text": "Ita naited dagitoy nga ordinansa iti kastoy a wagas, tapno iti kasta mabalin a panunoten dagiti tao ti Anak ti Dios, isu a kas kita ti alagadenna, wenno itoy a kas alagadenna, ken daytoy tapno mabalinda a panunoten a pakaugasan dagiti basolda, tapno bareng makastrekda iti paginanaan ti Apo."
                },
                {
                    "number": 17,
                    "text": "Ita ari idi daytoy a Melchizedek iti daga a Salem; ket pimmigsa dagiti taona iti kinamanagbasol ken iti makarimon nga aramid; wen, nasayyasayyada; natnagda iti amin a kita ti kinadangkes;"
                },
                {
                    "number": 18,
                    "text": "Ngem gapu ta sinurot ni Melchizedek ti napigsa a pammati, ken inawatna ti saad ti nangato a kinasaserdote a maibatay iti nasantuan nga urnos ti Dios, inkasabana ti panagbabawi kadagiti taona. Ket adtoy, nagbabawida; ket impasdek ni Melchizedek ti kappia iti daga kadagidi aldawna; ngarud naawagan a prinsipe ti kappia, gapu ta isu ti ari ti Salem; ket nagturay iti babaen ti amana."
                },
                {
                    "number": 19,
                    "text": "Ita, adu ti immun-una kenkuana, kasta met nga adu kalpasanna, ngem awan ti nabilbileg; ngarud, ad-adu ti nadakamat a maipanggep kenkuana."
                },
                {
                    "number": 20,
                    "text": "Ita saanen a nasken nga asaasek ti napasamak; mabalin nga umdasen ti nasaok. Adtoy, adda kadakayon dagiti nasantuan a kasuratan; no balusingsingenyo ida agbalinto a pakadadaelanyo."
                },
                {
                    "number": 21,
                    "text": "Ket ita napasamak nga idi maibaga ni Alma kadakuada dagitoy a balikas, intag-ayna ti imana kadakuada ket inkalikagumna iti napinget a timek, a kinunana: Ita ti panawen a panagbabawi, ta asidegen ti aldaw a panangisalakan;"
                },
                {
                    "number": 22,
                    "text": "Wen, ket ti timek ti Apo, babaen ti ngiwat dagiti anghel, impakdaarna iti amin a pagilian; wen, impakdaarna, tapno maaddaanda iti naimbag a damag a napnuan rag-o; wen, ket indanonna dagitoy a naimbag a damag kadagiti amin a taona, wen, uray pay kadakuada a nasayyasayya iti ganggannaet a rabaw ti daga; gapuna umayda kadatayo."
                },
                {
                    "number": 23,
                    "text": "Ket naipakaammoda kadatayo iti nalawag a wagas, tapno maawatantayo, tapno saantayo nga agbiddut; ket gapu daytoy iti kinamanagallaallatayo iti ganggannaet a daga; ngarud, naipadpadumatayo, ta adda kadatayo dagitoy naimbag a damag a naipakdaar kadatayo iti amin a paset ti bangkagtayo."
                },
                {
                    "number": 24,
                    "text": "Ta adtoy, ipakpakdaar dagiti anghel iti adu itoy a panawen iti dagatayo; ket panggep daytoy ti mangisagana kadagiti puso dagiti annak ti tattao nga umawat iti balikasna iti kanito a yaayna iti gloriana."
                },
                {
                    "number": 25,
                    "text": "Ket ita urayentayo laeng a mangngeg ti napintas a damag a maipakdaar kadatayo babaen ti ngiwat dagiti anghel, iti yaayna; ta dumteng ti panawen, saantayo nga ammo no kasano ti kaasidegna. Idawatko iti Dios a no mabalin iti koma aldawko; ngem bay-antayo a nasapsapa wenno naladladaw, iti dayta agragsakakto."
                },
                {
                    "number": 26,
                    "text": "Ket maipakaammonto kadagiti nalinteg ken nasantuan a tao, babaen ti ngiwat dagiti anghel, iti kanito ti yaayna, a matungpal dagiti balikas dagiti ammatayo, a maibatay iti dayta nasaodan maipanggep kenkuana, a maibatay iti espiritu ti pammadto nga adda kadakuada."
                },
                {
                    "number": 27,
                    "text": "Ket ita, kakabsatko, tarigagayak iti kaunggan a paset ti pusok, wen, iti napnuan gagar uray pay no nasaem, a dumngegkayo kadagiti balikasko, ket iwagsakyo dagiti basolyo, ken diyo yaleng-aleng ti aldaw a panagbabawiyo;"
                },
                {
                    "number": 28,
                    "text": "Ngem agpakumbabakayo iti sango ti Apo, ket awaganyo ti nasantuan a naganna, ket agsalukag ken agkararagkayo a kanayon, tapno saankayo a masulisog iti nalablabes ngem iti kabaelanyo, ket iti kasta iturongnakayo ti Nasantuan nga Espiritu, nga agbalin a napakumbaba, naemma, managpabus-oy, naanus, napnuan iti ayat ken managitured;"
                },
                {
                    "number": 29,
                    "text": "Addaan iti pammati iti Apo; addaan iti namnama nga umawatkayo iti agnanayon a biag; addaan iti ayat ti Dios a kanayon iti puspusoyo, tapno maitag-aykayo iti maudi nga aldaw ket makastrekkayo iti paginanaanna."
                },
                {
                    "number": 30,
                    "text": "Ket sapay koma ta itden kadakayo ti Apo ti panagbabawi, tapno saan nga agtupak kadakayo ti pungtotna, tapno saankayo a maparukma ti kawar ti impierno, tapno saanyo a sagabaen ti maikadua nga ipapatay."
                },
                {
                    "number": 31,
                    "text": "Ket adu pay ti sinao ni Alma kadagiti tao, a saan a naisurat iti daytoy a libro."
                }
            ]
        },
        "/study/scriptures/bofm/alma/14": {
            "uri": "/study/scriptures/bofm/alma/14",
            "title": "Alma 14",
            "data_type": "chapter",
            "chapter_name": "Kapitulo 14",
            "chapter_summary": [
                "Maibalud ken madangran da Alma ken Amulek—Mapuoran iti apuy dagiti manamati ken dagiti nasantuan a kasuratanda—Awaten ti Apo dagitoy a martir iti gloria—Agbirri ken marpuog dagiti pader ti pagbaludan—Maisalakan da Alma ken Amulek, ken mapapatay dagiti nangidadanes kadakuada. Agarup 82–81 S.C."
            ],
            "verses": [
                {
                    "number": 1,
                    "text": "Ket napasamak kalpasan ti panangigibusna iti panagsaona kadagiti tao adu kadakuada ti namati kadagiti balikasna, ket rinugianda ti nagbabawi, ken nagamiris kadagiti nasantuan a kasuratan."
                },
                {
                    "number": 2,
                    "text": "Ngem ad-adu kadakuada ti nagtarigagay a mangdadael kada Alma ken Amulek; ta kagurada ni Alma, gapu iti kinalawag dagiti balikasna ken ni Zeezrom; ken kinunada met a nagulbod kadakuada ni Amulek, ken indanemna ti paglinteganda kasta met a maibusor kadagiti abogado ken ukomda."
                },
                {
                    "number": 3,
                    "text": "Ken kinagurada met da Alma ken Amulek; ket gapu ta nalawag a pinaneknekanda ti kinadangkesda, pinadasda ida a yadayo a sililimed."
                },
                {
                    "number": 4,
                    "text": "Ngem napasamak a dida inaramid; ngem innalada ida ken pinungoda ida iti nalagda a tali, ket indatagda ida iti pangulo nga ukom iti daga."
                },
                {
                    "number": 5,
                    "text": "Ket napan dagiti tao tapno agsaksida a maisuppiat kadakuada—pinaneknekanda nga indanemda ti paglinteganda, ken dagiti abogadoda ken uk-ukom iti daga, kasta met dagiti amin a tao nga adda iti daga; kasta met a pinaneknekanda nga adda maymaysa laeng a Dios, a nasken nga ibaonna ti Anakna kadagiti tao, ngem dina ida isalakan; ken adu a banag ti impaneknek dagiti tao a maibusor kada Alma ken Amulek. Ita napasamak daytoy iti sango ti pangulo nga ukom iti daga."
                },
                {
                    "number": 6,
                    "text": "Ket napasamak a nasdaaw ni Zeezrom kadagiti balikas a naisao; ken ammona met ti maipanggep iti kinabulsek dagiti panunot, a naaramidna kadagiti tao babaen dagiti inuulbod a balikasna; ket nangrugi a pinarigat ti pannakaubogna iti basolna ti kararuana; wen, nangrugi a linakub ti saem ti impierno."
                },
                {
                    "number": 7,
                    "text": "Ket napasamak a rinugianna ti nagpakaasi kadagiti tao, a kinunana: Adtoy, nakabasolak, ket nadalus dagitoy a tao iti sango ti Dios. Ket rinugianna ti nagpakaasi kadakuada manipud iti dayta a kanito; ngem indanemda, a kinunada: Sinerreknaka kadi metten ti sairo? Ket tinupraanda, ket inyadayoda kadakuada, kasta met dagiti namati kadagiti balikas nga insao da Alma ken Amulek; ket pinapanawda ida, ket nangbilinda iti tattao a nangbato kadakuada."
                },
                {
                    "number": 8,
                    "text": "Ket pinagkukuyogda dagiti assawa ken annakda, ket asino man a mamati wenno nasuruan a mamati iti balikas ti Dios kinayatda a maipuruakda iti apuy; kasta met nga intugotda dagiti sinuratda a naglaon kadagiti nasantuan a kasuratan, ken impuruakda met iti apuy, tapno mauram ken madadaelda iti apuy."
                },
                {
                    "number": 9,
                    "text": "Ket napasamak nga innalada da Alma ken Amulek, ket impanda ida iti lugar a pakatayan ti martir, tapno saksianda ti pannakadadael dagiti lamuten ti apuy."
                },
                {
                    "number": 10,
                    "text": "Ket idi makita ni Amulek ti sinagaba dagiti babbai ken ubbing a lamlamuten ti apuy, nasaktan met; ket kinunana ken ni Alma: Kasano a saksiantayo daytoy nakaal-alingget a buya? Ngarud itag-ayta dagiti imata, ket aramatenta ti bileg ti Dios nga adda kadata, ket isalakanta ida iti apuy."
                },
                {
                    "number": 11,
                    "text": "Ngem kinuna ni Alma kenkuana: Impaganetget kaniak ti Espiritu a diak itag-ay ti imak; ta adtoy awaten ida a mismo ti Apo iti ngato, iti gloria; ket impalubosna nga aramidenda daytoy a banag, wenno aramiden dagiti tao daytoy a banag kadakuada, a maibatay iti kinatangken ti panagpuspusoda, tapno ti pangngeddeng nga aramatenna kadakuada iti pungtotna agbalin a maikanada; ket agbalin a saksi a maibusor kadakuada ti dara dagiti awanan babak, wen, ket sipapasnek a sumuppiatdanto kadakuada iti maudi nga aldaw."
                },
                {
                    "number": 12,
                    "text": "Ita kinuna ni Amulek ken ni Alma: Adtoy, nalabit a puorandata met."
                },
                {
                    "number": 13,
                    "text": "Ket kinuna ni Alma: Mapasamak a maibatay iti pagayatan ti Apo. Ngem, adtoy, saan pay a nalpas ti trabahota; ngarud didata puoran."
                },
                {
                    "number": 14,
                    "text": "Ita napasamak nga idi naibus dagiti bagi dagiti naipuruak iti apuy, kasta met dagiti nasantuan a kasuratan a naipasurot kadakuada, dimteng ti pangulo nga ukom iti daga ket nagtakder iti sango da Alma ken Amulek, a sipupungo; ket dinangranna ida iti imana iti rupada, ket kinunana kadakuada: Kalpasan ti naimatanganyo, mangasabakayonto kadi pay kadagitoy a tao, tapno maipuruakkayonto iti dan-aw ti apuy ken asupre?"
                },
                {
                    "number": 15,
                    "text": "Adtoy, napaneknekanyo nga awan ti bilegyo a mangisalakan kadagiti naipuruak iti apuy; ken saan met nga insalakan ida ti Dios agsipud ta pinatidakayo. Ket dinangran manen ida ti ukom iti rupada, ket sinaludsodna: Ania ti masaoyo iti bagbagiyo?"
                },
                {
                    "number": 16,
                    "text": "Ita tungtungpalen daytoy nga ukom ti urnos ken pammati ni Nehor, a nangpapatay ken ni Gideon."
                },
                {
                    "number": 17,
                    "text": "Ket napasamak nga awan ti insungbat da Alma ken Amulek kenkuana; ket dinangranna manen ida, ket inyawatna ida iti agrebbeng tapno maipisokda iti pagbaludan."
                },
                {
                    "number": 18,
                    "text": "Ket idi naipisokdan iti pagbaludan iti tallo nga aldaw, adu ti immay nga abogado, ken uk-ukom, ken saserdote, ken mamaestro, a kas iti pagsapulan ni Nehor; ket immayda iti pagbaludan a kumita kadakuada, ket nagsaludsodanda ida iti maipanggep iti adu a balikas; ngem awan ti insungbatda kadakuada."
                },
                {
                    "number": 19,
                    "text": "Ket napasamak a nagtakder ti ukom iti sangoda, ket kinunana: Apay a diyo sungbatan dagiti balikas dagitoy a tao? Diyo kadi ammo nga adda bilegko a mangipuruak kadakayo iti apuy? Ket binilinna ida nga agsao; ngem awan ti insungbatda."
                },
                {
                    "number": 20,
                    "text": "Ket napasamak a pimmanawda ket nagsisinada, ngem immayda manen iti kabigatanna; ket dinangran manen ti ukom ti rupada. Ken adu met ti napan, ket dinangranda ida, a kunada: Tumakderkayonto kadi manen ket ukomenyo dagitoy a tao, ken kednganyo ti paglinteganmi? No adda kasta a bilegyo apay a diyo wayawayaan ti bagbagiyo?"
                },
                {
                    "number": 21,
                    "text": "Ken adu a banag ti imbagada kadakuada, a kemkemkemanda ida, ken tuptupraanda ida, ken kunkunada: Kasano ti pannakakitami no nailunodkami?"
                },
                {
                    "number": 22,
                    "text": "Ken adu pay a banag, wen, adu a kita ti kasta a bambanag ti imbagada kadakuada; ket kasta ti pananglaisda kadakuada iti adu nga aldaw. Ket ginesdanda ida iti makan tapno mabisinanda, ken danum tapno mawawda; kasta met nga innalada dagiti lupotda tapno aglamulamoda; kasta met a pinungoda ida iti nalagda a tali, ken impupokda ida iti pagbaludan."
                },
                {
                    "number": 23,
                    "text": "Ket napasamak kalpasan ti pannakaparigatda iti adu nga aldaw, (ket maika-sangapulo-ket-dua nga aldaw idi, iti maika-sangapulo a bulan, iti maika-sangapulo a tawen a panagturay dagiti ukom kadagiti tao ni Nephi) a napan ti pangulo nga ukom ti daga ti Ammonihah ken adu kadagiti maestro ken abogadoda iti pagbaludan a yan da Alma ken Amulek a nakapunguanda iti tali."
                },
                {
                    "number": 24,
                    "text": "Ket nagtakder ti pangulo nga ukom iti sangoda, ket dinangranna manen ida, ket kinunana kadakuada: No adda kadakayo ti bileg ti Dios wayawayaanyo ti bagbagiyo kadagitoy a pungo, ket isunto laeng ti panamatimi a dadaelento ti Apo dagitoy a tao a maibatay kadagiti balikasyo."
                },
                {
                    "number": 25,
                    "text": "Ket napasamak a napanda amin a nangdangran kadakuada, nga ulit-ulitenda dagiti isu met laeng a balikas agingga ti naudi; ket idi nakapagsaon ti naudi kadakuada simrek ti bileg ti Dios kada Alma ken Amulek, ket bimmangon ken timmakderda kadagiti sakada."
                },
                {
                    "number": 26,
                    "text": "Ket inyararaw ni Alma, a kunana: Kasano ti kapaut ti panagituredmi kadagitoy a rigat, O Apo? O Apo, ikkannakami iti pigsa a maibatay iti pammatimi ken ni Cristo, uray pay ti pannakaisalakan. Ket pinugsatda ti tali a nangpungo kadakuada; ket idi nakita daytoy dagiti tao, nagtatarayda, iti amakda a dimtengen kadakuada ti pannakadadaelda."
                },
                {
                    "number": 27,
                    "text": "Ket napasamak a kasta unay ti amakda a nakadalebanda iti daga, ket dida nasurotan ti akinruar a ridaw ti pagbaludan; ket nagunggon ti daga iti kasta unay, ket nagrekka a nagudua ti pader ti pagbaludan, tapno marpuogda iti daga; ket ti pangulo nga ukom, ken dagiti abogado, ken dagiti saserdote, ken dagiti maestro, a nangdangran kada Alma ken Amulek, natayda a nagaburan sadiay."
                },
                {
                    "number": 28,
                    "text": "Ket rimmuar da Alma ken Amulek iti pagbaludan, ket saanda a nadangran; ta inikkan ida ti Apo iti bileg, a maibatay iti pammatida nga adda ken ni Cristo. Ket awan sipsiparda a rimmuar iti pagbaludan; ket nakaruk-atda iti pannakapungoda; ket narpuog ti pagbaludan iti daga, ken tunggal kararua nga adda iti uneg dagiti pader sadiay, malaksid kada Alma ken Amulek, napapatayda; ket awan sipsiparda a napan iti siudad."
                },
                {
                    "number": 29,
                    "text": "Ita iti pannakangngeg dagiti tao iti rippuog sangsangkamaysa ti ummong a nagtataray nga immay kimmita iti gapuna; ket idi nakitada da Alma ken Amulek a rumrummuar iti pagbaludan, ken narpuogen iti daga dagiti pader sadiay, nakariknada iti nalaus a buteng, ket nagtatarayda a nanglibas kada Alma ken Amulek a kas iti kalding a nangpanaw iti urbonna kadagiti dua a leon; ket kasta ti pananglibasda kada Alma ken Amulek."
                }
            ]
        },
        "/study/scriptures/bofm/alma/15": {
            "uri": "/study/scriptures/bofm/alma/15",
            "title": "Alma 15",
            "data_type": "chapter",
            "chapter_name": "Kapitulo 15",
            "chapter_summary": [
                "Mapan da Alma ken Amulek iti Sidom ket bangonenda ti simbaan—Agasan ni Alma ni Zeezrom, a nagkameng iti Simbaan—Adu ti mabuniagan, ket rumang-ay ti Simbaan—Mapan da Alma ken Amulek iti Zarahemla. Agarup 81 S.C."
            ],
            "verses": [
                {
                    "number": 1,
                    "text": "Ket napasamak a nabilin da Alma ken Amulek a pumanaw iti dayta a siudad; ket pimmanawda, ket rimmuarda pay iti daga ti Sidom; ket adtoy, sadiay nasarakanda amin a tao a pimmanaw iti daga ti Ammonihah, a napapanaw ken nabato, gapu ta namatida kadagiti balikas ni Alma."
                },
                {
                    "number": 2,
                    "text": "Ket sinaritada kadakuada ti amin a napasamak kadagiti assawa ken annakda, kasta met ti maipanggep kadakuada, ken ti bileg ti pannakaisalakanda."
                },
                {
                    "number": 3,
                    "text": "Kasta met a naidalit ni Zeezrom iti sakit iti Sidon, iti makauram a gurigor, a nakaigapuan ti nakaro a panagtutuok ti panunotna iti pannakalagipna iti kinadangkesna, ta impagarupna nga awanen da Alma ken Amulek; ket impagarupna a napapatayda gapu iti basolna. Ket daytoy nakaro a basol, ken adu pay a basbasolna, ti namutbuteng iti panunotna agingga a nakaro unayen ti saemna, nga awanen ti pannakaisalakanna; ngarud nangrugi nga indalit ti umap-apuy a bara."
                },
                {
                    "number": 4,
                    "text": "Ita, idi mangngegna nga adda da Alma ken Amulek iti daga ti Sidom, nangrugi a naaddaan iti pigsa ti pusona; ket nangipatulod a dagus iti pakaammo kadakuada, a tarigagayanna ti panangsarungkarda kenkuana."
                },
                {
                    "number": 5,
                    "text": "Ket napasamak a napanda a dagus, a tinungpalda ti pakaammo nga impatulodna kadakuada; ket simrekda iti balay ni Zeezrom; ket nasarakanda iti iddana, masakit, a nakapsut unayen iti umap-apuy a gurigorna; ket nasaem met unayen ti panunotna gapu iti basbasolna; ket intanggayana ti imana idi makitana ida, ket dinawatna nga agasanda."
                },
                {
                    "number": 6,
                    "text": "Ket napasamak a kinuna ni Alma kenkuana, nga inawatna ti imana: Mamatika kadi iti bileg ni Cristo a mangisalakan?"
                },
                {
                    "number": 7,
                    "text": "Ket simmungbat a kinunana: Wen, patiek amin a balikas nga insuroyo."
                },
                {
                    "number": 8,
                    "text": "Ket kinuna ni Alma: No mamatika iti pannubbot ni Cristo maagasanka."
                },
                {
                    "number": 9,
                    "text": "Ket kinunana: Mamatiak a maibatay kadagiti balikasmo."
                },
                {
                    "number": 10,
                    "text": "Ket kalpasanna immararaw ni Alma iti Apo, a kunana: O Apo a Diosmi, kaasiam koma daytoy a tao, ket agasam a maibatay iti pammatina ken ni Cristo."
                },
                {
                    "number": 11,
                    "text": "Ket idi maisao ni Alma dagitoy a balikas, inyaddang ni Zeezrom dagiti sakana, ket rinugianna ti nagna; ket napasamak daytoy iti nalaus a siddaaw dagiti amin a tao; ket nagwaras daytoy a pannakaammo iti intero a daga ti Sidom."
                },
                {
                    "number": 12,
                    "text": "Ket binuniagan ni Alma ni Zeezrom iti Apo; ket rinugianna iti dayta a kanito ti nangasaba kadagiti tao."
                },
                {
                    "number": 13,
                    "text": "Ket binangon ni Alma ti simbaan iti daga ti Sidom, ken inikkan-pategna dagiti saserdote ken maestro iti daga, ken namuniag iti Apo iti asino man nga agtarigagay a mabuniagan."
                },
                {
                    "number": 14,
                    "text": "Ket napasamak nga aduda; ta nagdupudopda manipud iti amin a paset iti aglawlaw ti Sidom, ket nabuniaganda."
                },
                {
                    "number": 15,
                    "text": "Ngem kadagiti tao nga adda iti daga ti Ammonihah, nagtalinaedda pay laeng a natangken ti panagpuspusona ken nasukir a tattao; ket saanda nga imbabawi ti basbasolda, impatoda a bileg ti sairo ti adda kada Alma ken Amulek; ta maipadada iti pagsapulan ni Nehor, ket dida namati iti pannakapakawan ti basbasolda."
                },
                {
                    "number": 16,
                    "text": "Ket napasamak a da Alma ken Amulek, gapu ta tinallikudanen ni Amulek ti amin a balitokna, ken pirak, ken amin a banag a napateg kenkuana, nga adda iti daga ti Ammonihah, para iti balikas ti Dios, isu a di inawat dagiti sigud a gagayyemna kasta met ti ama ken kakabsatna;"
                },
                {
                    "number": 17,
                    "text": "Ngarud, kalpasan ti panangbangon ni Alma iti simbaan iti Sidom, a nakitana ti dakkel a lapped, wen, a nakitana a nalapdan dagiti tao iti palangguad iti puspusoda, ket nangrugida a nagpakumbaba iti Dios, ket rinugianda nga inurnos ti bagbagida iti santuarioda tapno agdaydayawda iti Dios iti altar, agtultuloy nga agsipsiput ken agkararag, tapno maisalakanda ken ni Satanas, ken iti patay, ken iti pannakadadael—"
                },
                {
                    "number": 18,
                    "text": "Ita kas nasaokon, iti pannakaimatang ni Alma kadagitoy a banag, ngarud innalana ni Amulek ket immay iti daga ti Zarahemla, ket innalana iti balayna, ket tinulonganna kadagiti pagtutuokanna, ket pinapigsana iti Apo."
                },
                {
                    "number": 19,
                    "text": "Ket kasta ti panaggibus ti maika-sangapulo a tawen ti panagturay dagiti ukom kadagiti Nephi."
                }
            ]
        },
        "/study/scriptures/bofm/alma/16": {
            "uri": "/study/scriptures/bofm/alma/16",
            "title": "Alma 16",
            "data_type": "chapter",
            "chapter_name": "Kapitulo 16",
            "chapter_summary": [
                "1 Dadaelen dagiti Lamanite dagiti tao iti Ammonihah—Idauluan ni Zoram dagiti Nephite a mangabak kadagiti Lamanite—Ikasaba da Alma ken Amulek ken adu pay a sabsabali ti balikas—Isuroda nga agparangto ni Cristo kadagiti Nephite kalpasan ti panagungarna. Agarup 81–77 S.C."
            ],
            "verses": [
                {
                    "number": 1,
                    "text": "Ket napasamak iti maika-sangapulo-ket-maysa a tawen a panagturay dagiti ukom kadagiti tao ni Nephi, iti maikalima nga aldaw ti maikadua a bulan, sadiay adda nabuslon a kappia iti daga ti Zarahemla, sadiay awan ti gubgubat wenno panagsusupanget iti sumagmamano a tawen, agingga iti maikalima nga aldaw ti maikadua a bulan iti maika-sangapulo-ket-maysa a tawen, adda ikkis ti gubat a nangngeg iti intero a daga."
                },
                {
                    "number": 2,
                    "text": "Ta adtoy, simrek ti buyot dagiti Lamanite iti bakrang ti langalang, iti nagbedngan ti daga, uray pay iti siudad ti Ammonihah, ket rinugianda ti nagpapatay iti tattao ken dinadaelda ti siudad."
                },
                {
                    "number": 3,
                    "text": "Ket ita napasamak, sakbay a nakaurnong dagiti Nephite iti umdas a buyot a mangpapanaw kadakuada iti daga, nadadaeldan dagiti tao nga adda iti siudad ti Ammonihah, kasta met ti sumagmamano iti aglawlaw ti nagbedngan ti Noe, ken nabalud ti dadduma iti langalang."
                },
                {
                    "number": 4,
                    "text": "Ita napasamak a tinarigagayan dagiti Nephite a maala dagiti naipanaw a nabalud iti langalang."
                },
                {
                    "number": 5,
                    "text": "Ngarud, isu a natudingan a pangulo a kapitan dagiti buyot dagiti Nephite, (ket Zoram ti naganna, ket addaan iti dua nga annak, da Lehi ken Aha)—ita ni Zoram ken dagiti dua nga annakna, iti pannakaammona a nangato a saserdote ni Alma ti simbaan, ken iti pannakangngegna nga adda kenkuana ti espiritu ti pammadto, ngarud napanda kenkuana ket tinarigagayanda a maammuan kenkuana no kayat ti Apo a mapanda iti langalang a mangsapul kadagiti kabsatda, nga imbalud dagiti Lamanite."
                },
                {
                    "number": 6,
                    "text": "Ket napasamak a dinamag ni Alma iti Apo ti maipanggep itoy a banag. Ket nagsubli ni Alma a nangibaga kadakuada: Adtoy, ballasiwen dagiti Lamanite ti karayan Sidon iti abagatan a langalang, iti adayo ti nagbedngan ti daga ti Manti. Ket adtoy sadiay sabtenyonto ida, iti daya ti karayan Sidon, ket sadiay yawatto ti Apo kadakayo dagiti kabsatyo a binalud dagiti Lamanite."
                },
                {
                    "number": 7,
                    "text": "Ket napasamak a binallasiw da Zoram ken dagiti annakna ti karayan Sidon, a kaduada dagiti buyotda, ket nagnada nga immadayo iti nagbedngan ti Manti iti abagatan ti langalang, nga adda iti dayaen ti karayan Sidon."
                },
                {
                    "number": 8,
                    "text": "Ket immasidegda kadagiti buyot dagiti Lamanite, ket nasayyasayya dagiti Lamanite ken naiturongda iti langalang; ket innalada dagiti kabsatda a binalud dagiti Lamanite, ket awan ti uray no maysa a kararua a napukaw kadakuada a nabalud. Ket innala ida dagiti kabsatda a mangtagikua iti dagdagada."
                },
                {
                    "number": 9,
                    "text": "Ket kasta ti panaggibus ti maika-sangapulo-ket-maysa a tawen dagiti ukom, ta napapanaw dagiti Lamanite iti daga, ken nadadael dagiti tao ni Ammonihah; wen, nadadael ti tunggal nabiag a kararua dagiti Ammonihahite, kasta met ti dakkel a siudadda, a kinunada a di madadael ti Dios, gapu iti kadakkelna."
                },
                {
                    "number": 10,
                    "text": "Ngem adtoy, napanawan a naliday iti maysa nga aldaw; ket rinangrangkay dagiti aso ken atap nga ayup ti langalang dagiti bangkay."
                },
                {
                    "number": 11,
                    "text": "Nupay kasta, naurnong dagiti bangkay kalpasan ti adu nga aldaw iti rabaw ti daga, ket nagaburanda iti naingpis a gabur. Ket ita agadiwara ti angot sadiay ket saan a makapan dagiti tao a mangtagikua iti daga ti Ammonihah iti adu a tawen. Ket naawagan iti Kinaliday ni Nehor; ta agpapadada iti pagsapulan ken ni Nehor, a napapatay; ket nagtalinaed a naliday ti dagdagada."
                },
                {
                    "number": 12,
                    "text": "Ket saanen nga immay pay dagiti Lamanite a manggubat kadagiti Nephite agingga iti maika-sangapulo-ket-uppat a tawen ti panagturay dagiti ukom kadagiti tao ni Nephi. Ket kasta ti nagtultuloy a kappia iti tallo a tawen dagiti tao ni Nephi iti amin a daga."
                },
                {
                    "number": 13,
                    "text": "Ket napan inkasaba da Alma ken Amulek ti panagbabawi kadagiti tao kadagiti temploda, ken kadagiti santuarioda, kasta met kadagiti sinagogada, a nabangon iti ayo dagiti Hudio."
                },
                {
                    "number": 14,
                    "text": "Ket kas iti kaadu dagiti dumngeg kadagiti balikasda, kadakuada ti nakaibingayan ti balikas ti Dios, nga awan ti naidumduma a tao, a nagtultuloy."
                },
                {
                    "number": 15,
                    "text": "Ket kasta ti ipapan da Alma ken Amulek, kasta met ti adu pay a napili iti trabaho, a mangikasaba iti balikas iti amin a daga. Ket nagbalin a gagangay ti pannakabangon ti simbaan iti amin a daga, iti amin a paset iti aglawlaw, kadagiti amin a tao a Nephite."
                },
                {
                    "number": 16,
                    "text": "Ket awan ti naidaddaduma kadakuada; imbukbok ti Apo ti Espirituna iti amin a rabaw ti daga a mangisagana iti pampanunot dagiti annak ti tattao, wenno mangisagana iti puspusoda a mangawat iti balikas a nasken a maisuro kadakuada iti kanito a yaayna—"
                },
                {
                    "number": 17,
                    "text": "Tapno dida agsukir iti balikas, tapno saanda nga agbalin a di mamati, ket agturongda iti pakadadaelan, ngem umawatda ketdi iti balikas a sirarag-o, ket kas iti sanga maisilpoda iti pudno a lanut, tapno makastrekda iti paginanaan ti Apo a Diosda."
                },
                {
                    "number": 18,
                    "text": "Ita nangasaba dagiti saserdote a napan kadagiti tao iti maibusor iti kinaulbod, ken panangallilaw, ken innapal, ken rinniri, ken ginnura, ken panangidanem, ken panagtakaw, panagagaw, panagsamsam, panagpapatay, pannakiabig, ken amin a kita ti panaggagartem, inrakurakda a saan koma a kastoy dagitoy a banag—"
                },
                {
                    "number": 19,
                    "text": "Iti panangngedngedda kadagiti banag a rumbeng nga asidegen a dumteng; wen, nangedngedan ti yaay ti Anak ti Dios, ti panagitured ken ipapatayna, kasta met ti panagungar dagiti natay."
                },
                {
                    "number": 20,
                    "text": "Ket adu kadagiti tao ti nagdamag iti maipanggep iti lugar a sangpetan ti Anak ti Dios; ket naisuro kadakuada nga agparangto kadakuada kalpasan ti panagungarna; ket daytoy nangngegan dagiti tao a napnuan iti rag-o ken ragsak."
                },
                {
                    "number": 21,
                    "text": "Ket ita kalpasan ti pannakabangon ti simbaan iti intero a daga—kalpasan ti panagballigida a maibusor iti sairo, ken naikasaban ti balikas ti Dios iti amin a kinatarnawna iti intero a daga, ken ibukbukbok ti Apo ti bendisionna kadagiti tao—kasta ti panaggibus ti maika-sangapulo-ket-uppat a tawen ti panagturay dagiti ukom kadagiti tao ni Nephi."
                }
            ]
        },
        "/study/scriptures/bofm/alma/17": {
            "uri": "/study/scriptures/bofm/alma/17",
            "title": "Alma 17",
            "data_type": "chapter",
            "chapter_name": "Kapitulo 17",
            "chapter_summary": [
                "Addaan iti espiritu ti pammadto ken paltiing dagiti annak ni Mosiah—Mapanda iti sumagmamano a turongda a mangipakdaar iti balikas kadagiti Lamanite—Mapan ni Ammon iti daga ti Ismael ket agbalin a katulongan ni Ari Lamoni—Isalakan ni Ammon dagiti arban ti ari ken patayenna dagiti kabusorna iti danum ti Sebus. Dagiti bersikulo 1–3, agarup 77 S.C.; bersikulo 4, agarup 91–77 S.C.; ken dagiti bersikulo 5–39, agarup 91 S.C."
            ],
            "book_intro": [
                "Ti pakaammo dagiti annak ni Mosiah, a di nangawat kadagiti kalinteganda iti pagarian para iti balikas ti Dios, ket napanda iti daga ti Nephi a mangkasaba kadagiti Lamanite; ti panagitured ken pannakaisalakanda—maibatay iti sinurat ni Alma."
            ],
            "verses": [
                {
                    "number": 1,
                    "text": "Ket ita napasamak a bayat ti panagbiahe ni Alma manipud iti daga ti Gideon nga agpaabagatan, nga umadayo iti daga ti Manti, adtoy, iti siddaawna, nasabatna dagiti annak ni Mosiah nga agbiahe nga agturong iti daga ti Zarahemla."
                },
                {
                    "number": 2,
                    "text": "Ita kadua dagitoy annak ni Mosiah ni Alma idi nagparang ti anghel kenkuana iti umuna a gundaway; ngarud nalaus ti ragsak ni Alma a nakakita kadagiti kabsatna; ket nainayon pay iti rag-ona, kakabsatna pay la ida iti Apo; wen, ket ad-addan a pimmigsada iti pannakaammo iti kinapudno; ta tattaoda nga addaan iti umno a pannakaawat ken inamirisda a sireregta dagiti nasantuan a kasuratan, tapno maammuanda ti balikas ti Dios."
                },
                {
                    "number": 3,
                    "text": "Ngem saan la a daytoy; ad-adun ti panagkararagda iti bagbagida, ken panagayuno; ngarud adda kadakuada ti espiritu ti pammadto, ken ti espiritu ti paltiing, ket no mangisuroda, mangisuroda nga addaan iti bileg ken turay ti Dios."
                },
                {
                    "number": 4,
                    "text": "Ket insursurodan ti balikas ti Dios iti uneg ti sangapulo-ket-uppat a tawen kadagiti Lamanite, a dakkel ti balligida a nangidanon kadagiti adu iti pannakaammo iti kinapudno; wen, babaen ti bileg dagiti balikasda adu ti nayasideg iti altar ti Dios, tapno awaganda ti naganna ken mangipudno iti basbasolda kenkuana."
                },
                {
                    "number": 5,
                    "text": "Ita dagitoy ti pasamak a nasangoda iti panagbiaheda, ta adu ti rigrigatda; nagituredda iti adu, nga agpadpada iti bagi ken iti panunot, kas iti bisin, waw ken bannog, kasta met ti adu a panagtrabaho ti espiritu."
                },
                {
                    "number": 6,
                    "text": "Ita dagitoy ti biaheda: Pinanawanda ti amada, ni Mosiah, iti umuna a tawen dagiti ukom; gapu ta dida inawat ti pagarian a tinarigagayan ti amada nga italek kadakuada, kasta met a daytoy ti pampanunoten dagiti tao;"
                },
                {
                    "number": 7,
                    "text": "Nupay kasta pimmanawda iti daga ti Zarahemla, ket innalada dagiti espadada, ken dagiti gayangda, ken dagiti baida, ken dagiti panada, ken dagiti palsiitda; ket inaramidda daytoy tapno mataraonanda ti bagbagida iti kaaddada iti langalang."
                },
                {
                    "number": 8,
                    "text": "Ket kasta ti ipapanawda a napan iti langalang a kaduada ti bilang a pinilida, a mapan iti daga ti Nephi, a mangikasaba iti balikas ti Dios kadagiti Lamanite."
                },
                {
                    "number": 9,
                    "text": "Ket napasamak a nagbiaheda iti adu nga aldaw iti langalang, ket namin-aduda a nagayuno ken nagkararag tapno itden ti Apo kadakuada ti paset ti Espirituna, ket agtaeng kadakuada, tapno agbalinda a ramit dagiti ima ti Dios a mangipaay, no mabalin, kadagiti kabsatda, dagiti Lamanite, ti pannakaammo iti kinapudno, iti pannakaammo iti nakaibatayan dagiti kannawidan dagiti ammada, a saan nga umisu."
                },
                {
                    "number": 10,
                    "text": "Ket napasamak a sinarungkaran ida ti Apo iti Espirituna, ket kinunana kadakuada: Agliwliwakayo. Ket naliwliwada."
                },
                {
                    "number": 11,
                    "text": "Ket imbaga pay ti Apo kadakuada: Mapankayo kadagiti Lamanite, dagiti kabsatyo, ket imulayo ti balikasko; ngem nasken a naanuskayo iti naunday a panagitured ken rigrigat, tapno makaipakitakayo kadakuada iti nasayaat a pagwadan nga adda kaniak, ket aramidenkayo a ramit ti imak iti pannakaisalakan ti adu a kararua."
                },
                {
                    "number": 12,
                    "text": "Ket napasamak a ti puspuso dagiti annak ni Mosiah, kasta met dagiti kaduada, rimmegtada a napan kadagiti Lamanite a nangirakurak kadakuada iti balikas ti Dios."
                },
                {
                    "number": 13,
                    "text": "Ket napasamak idi nakadanonda iti nagbedngan ti daga dagiti Lamanite, a nagsisinada ket aggigidiat ti napananda, a nagtalekda iti Apo nga agkikitadanto manen iti paggibusan ti panagapitda; ta impapanda a napateg ti trabaho a sangsanguenda."
                },
                {
                    "number": 14,
                    "text": "Ket talaga a napateg, ta sinangoda nga inkasaba ti balikas ti Dios kadagiti atap ken nasukir ken nakaam-amak a tattao; tattao a maay-ayatan nga agpapatay kadagiti Nephite, ken mangtakaw ken mangsamsam kadakuada; ket naiturong ti puspusoda iti kinabaknang, wenno iti balitok ken pirak, ken napapateg a bato; ngem kayatda nga alaen dagitoy a banag babaen ti panagpapatay ken panagsamsamda, tapno saanda a pagrigatan ida kadagiti imada."
                },
                {
                    "number": 15,
                    "text": "Kasta ti kinasadutda a tattao, adu kadakuada ti agdaydayaw kadagiti didiosen, ket naitinnag kadakuada ti lunod ti Dios gapu iti kannawidan dagiti ammada; iti laksid dagiti kari ti Apo a naited kadakuada no la ketdi agbabawida."
                },
                {
                    "number": 16,
                    "text": "Ngarud, daytoy ti gapu nga insayangkat dagiti annak ni Mosiah ti trabaho, ta bareng no mapagbabawida ida; ta bareng no maaramidda ida a mamati iti plano ti pannakasubbot."
                },
                {
                    "number": 17,
                    "text": "Ngarud nagsisinada, ket napanda kadakuada, agmaymaysa ti tunggal maysa, a maibatay iti balikas ken bileg ti Dios a naited kenkuana."
                },
                {
                    "number": 18,
                    "text": "Ita gapu ta ni Ammon ti panguloda, wenno isu ti nangiturong kadakuada, ken immadayo kadakuada, kalpasan ti panangbendisionna kadakuada a maibatay iti sumagmamano a nagsardenganda, a naibinglaynan ti balikas ti Dios kadakuada, wenno naiturongnan ida sakbay ti ipapanawna; ket kasta ti panagbiaheda iti intero a daga."
                },
                {
                    "number": 19,
                    "text": "Ket napan ni Ammon iti daga ti Ismael, ti daga a nakaipanaganan dagiti annak ni Ismael, a nagbalin met a Lamanite."
                },
                {
                    "number": 20,
                    "text": "Ket iti iseserrek ni Ammon iti daga ti Ismael, innala dagiti Lamanite ket pinungoda, kas nakairuamanda a mangpungo ti amin a Nephite a matnag kadagiti imada, ket indatagda iti ari; ket kasta ti pannakaibatina iti pagayatan ti ari a mangpatay kenkuana, wenno agtalinaedda a balud, wenno ipupokda ida iti pagbaludan, wenno pagtalawenda ida iti daga, a maibatay iti pagayatan ken pakaragsakanna."
                },
                {
                    "number": 21,
                    "text": "Ket kasta ti pannakaidatag ni Ammon iti ari nga adda iti daga ti Ismael; ket Lamoni ti naganna; ket kapupuon ni Ismael."
                },
                {
                    "number": 22,
                    "text": "Ket dinamag ti ari ken ni Ammon no tarigagayanna ti agnaed iti daga a kaduana dagiti Lamanite, wenno kadagiti taona."
                },
                {
                    "number": 23,
                    "text": "Ket kinuna ni Ammon kenkuana: Wen, kayatko ti makipagtaeng kadagitoy a tao iti sumagmamano a panawen; wen, ket mabalin nga agingga a matayak."
                },
                {
                    "number": 24,
                    "text": "Ket napasamak a naragsakan ni ari Lamoni ken ni Ammon, ket pinawarwarna dagiti pungona; ket kinayatna nga alaen ni Ammon ti maysa kadagiti babbalasangna nga agbalin nga asawana."
                },
                {
                    "number": 25,
                    "text": "Ngem kinuna ni Ammon kenkuana: Saan, ngem agbalinak a katulongam. Ngarud nagbalin ni Ammon a katulongan ni ari Lamoni. Ket napasamak a natudingan a kaduana dagiti dadduma a katulongan a mangkita kadagiti arban ni Lamoni, a maibatay iti kaugalian dagiti Lamanite."
                },
                {
                    "number": 26,
                    "text": "Ket kalpasan ti tallo nga aldaw a panagpaayna iti ari, a pannakaikuyogna kadagiti Lamanite a katulongan a mangyabog kadagiti arbanda iti yan ti danum, a managan iti danum ti Sebus, ken yabog amin dagiti Lamanite dagiti arbanda sadiay, tapno makaalada iti danum—"
                },
                {
                    "number": 27,
                    "text": "Ngarud, iti panangyabog da Ammon ken dagiti katulongan ti ari kadagiti arbanda iti yan ti danum, adtoy, sumagmamano a Lamanite, nga addadan kadagiti pastorda iti danum, ti timmakder ken nangwarawara kadagiti arban da Ammon ken dagiti katulongan ti ari, ket nawarawarada a ti la adda a nagturturonganda."
                },
                {
                    "number": 28,
                    "text": "Ita nagtanabutob dagiti katulongan ti ari, a kinunada: Papatayennatayo ita ti ari, kas kadagiti kabsattayo gapu ta nawarawara dagiti arbanda iti kinadangkes dagitoy a tao. Ket nagsangitda iti kasta unay, a kunada: Adtoy, nawarawaran dagiti arbantayo."
                },
                {
                    "number": 29,
                    "text": "Nagsangitda ita gapu iti butengda a mapapatay. Ita iti pannakakita ni Ammon itoy dimmakkel ti pusona iti rag-o; ta, kinunana, ipakitak ti bilegko kadagitoy kaduak a katulongan, wenno ti bileg nga adda kaniak, iti panangisublik kadagitoy arban iti ari, tapno magun-odko ti puspuso dagitoy kaduak a katulongan, tapno magutugotko ida a mamati kadagiti balikasko."
                },
                {
                    "number": 30,
                    "text": "Ket ita, dagitoy ti pampanunoten ni Ammon, idi makitana ti rigrigat dagiti imbilangna a kakabsatna."
                },
                {
                    "number": 31,
                    "text": "Ket napasamak a pinatpatiray-okanna ida kadagiti balikasna, a kinunana: Kakabsatko, agragsakkayo ket intayo sapulen dagiti arban, ket ummongentayo ida ken isublitayo ida iti yan ti danum; ket iti kasta mataginayontayo dagiti arban iti ari ket saannatayo a papatayen."
                },
                {
                    "number": 32,
                    "text": "Ket napasamak a napanda sinapul dagiti arban, ket sinurotda ni Ammon, ket nalaus ti panagdardarasda ket sinurotda dagiti arban ti ari, ket inummongda manen ida iti yan ti danum."
                },
                {
                    "number": 33,
                    "text": "Ket nagsagana manen dagidiay a tao a mangwarawara kadagiti arbanda; ngem kinuna ni Ammon kadagiti kabsatna: Alikubkobenyo dagiti arban tapno saanda a makaadayo; ket mapanko kasarita dagitoy a tao a nangwarawara kadagiti arbantayo."
                },
                {
                    "number": 34,
                    "text": "Ngarud, inaramidda ti imbilin kadakuada ni Ammon, ket napan ken nagsagana a makirupir kadagiti nakasagana iti yan ti dandanum ti Sebus; ket saan a bassit ti bilangda."
                },
                {
                    "number": 35,
                    "text": "Ngarud dida nagbuteng ken ni Ammon, ta impapanda a kabaelan a patayen ti maysa kadagiti kaduada a maibatay iti pagragsakanda, ta dida ammo nga inkari ti Apo ken ni Mosiah nga isalakanna dagiti annakna kadagiti imada; ken awan a pulos ti ammoda maipanggep iti Apo; ngarud maayatanda a mangdadael kadagiti kabsatda; ket daytoy a gapu ti namkuatanda a mangwarawara kadagiti arban ti ari."
                },
                {
                    "number": 36,
                    "text": "Ngem nakasaganan ni Ammon ket rinugianna a pinalsiitan ida; wen, babaen ti naisangsangayan a pigsana pinalsiitanna ida; ket napapatayna ti sumagmamano kadakuada iti baet ti siddaawda iti pigsana; nupay kasta nagpungtotda gapu iti pannakapapatay dagiti kabsatda, ket inkeddengda a nasken a maparmekda; ngarud, iti pannakakitada a dida matiruan kadagiti batoda, nangalada iti pagpang-or a pangpatayda kenkuana."
                },
                {
                    "number": 37,
                    "text": "Ngem adtoy, tunggal tao a mangitag-ay iti pang-or a pangdangran ken ni Ammon, dangranna dagiti takiagda babaen ti espadana; ta nabaelanna dagiti layatda babaen ti panangdangranna kadagiti takiagda babaen ti iking ti espadana, isu a nangrugi a nasdaawda; ket rinugianda ti nanglibas kenkuana; wen, ket saan a bassit ti bilangda; ket napagtarayna ida gapu iti pigsa ti takiagna."
                },
                {
                    "number": 38,
                    "text": "Ita innem kadakuada ti natuang a napalsiitan, ngem awan kadakuada ti pinatayna malaksid ti dadauloda a nangusaranna iti espadana; ket dinangranna dagiti takiagda a kas iti kaadu ti nailayat kenkuana, ket saan a bassit ti bilangda."
                },
                {
                    "number": 39,
                    "text": "Ket idi napaadayonan ida, nagsubli ket pinainumda dagiti pangenda sada insubli ida iti pagpastoran ti ari, sada napan iti ari, nga impakitada dagiti takiag a pinungsay ti espada ni Ammon, dagiti nagpanggep a mangpatay kenkuana; ket naidatagda iti ari a kas pammaneknek kadagiti banag a naaramidda."
                }
            ]
        },
        "/study/scriptures/bofm/alma/18": {
            "uri": "/study/scriptures/bofm/alma/18",
            "title": "Alma 18",
            "data_type": "chapter",
            "chapter_name": "Kapitulo 18",
            "chapter_summary": [
                "Ipapan ni ari Lamoni a Naindaklan nga Espiritu ni Ammon—Isuro ni Ammon iti ari ti Pannakaparsua, ti pannakipulapol ti Dios kadagiti tao, ken ti pannakasubbot a dumteng babaen ni Cristo—Mamati ni Lamoni ket matuang iti daga a kasla natay. Agarup 90 S.C."
            ],
            "verses": [
                {
                    "number": 1,
                    "text": "Ket napasamak nga imbilin ni ari Lamoni a tumakder dagiti katulonganna ket paneknekanda ti amin a banag a naimatanganda maipanggep iti napasamak."
                },
                {
                    "number": 2,
                    "text": "Ket idi mapaneknekanda amin dagiti banag a naimatanganda, ket naammuanna ti kinapudno ni Ammon iti pannakataginayon dagiti arbanna, kasta met ti naisangayan a pigsana iti pannakisupangetna kadagiti nagpanggep a mangpatay kenkuana, nalaus ti siddaawna, ket kinunana: Pudno unay, nalablabes pay daytoy ngem iti tao. Adtoy, saan kadi a daytoy ti Naindaklan nga Espiritu a mangyeg iti nakaro a pannusa kadagitoy a tao, gapu iti nadawel a pammapatayda?"
                },
                {
                    "number": 3,
                    "text": "Ket insungbatda iti ari, a kinunada: Isu man ti Naindaklan nga Espiritu wenno tao, dimi ammo; ngem daytoy ti ammomi unay, a saan a kabaelan a patayen dagiti kabusor ti ari; wenno mawarawarada dagiti arban ti ari iti pannakaikuyogna kadakami, gapu iti kabaelan ken naisangayan a pigsana; ngarud, ammomi a gayyem ti ari. Ket ita, O ari, dimi patien nga adda kasta a naindaklan a pigsa ti tao, ta ammomi a saan a mapapatay."
                },
                {
                    "number": 4,
                    "text": "Ket ita, idi mangngegan ti ari dagitoy a balikas, kinunana kadakuada: Ita ammok nga isu ti Naindaklan nga Espiritu; ket bimmaba ita itoy a kanito a mangtaginayon iti biagyo, tapno saankayo a patayen a kas iti inaramidko kadagiti kabsatyo. Ita daytoy ti Naindaklan nga Espiritu a naagapad dagiti ammatayo."
                },
                {
                    "number": 5,
                    "text": "Ita daytoy ti kannawidan ni Lamoni, nga inawatna manipud iti amana, nga adda Naindaklan nga Espiritu. Iti laksidna mamatida iti Naindaklan nga Espiritu, impagarupda nga umno ti ania man nga aramidenda; nupay kasta, nangrugi a nagbuteng ni Lamoni iti napalalo, iti butengna iti pannakaaramid iti maikaniwas iti panangpapatayna kadagiti katulonganna;"
                },
                {
                    "number": 6,
                    "text": "Ta adu kadakuada ti pinapatayna gapu ta winarawara dagiti kabsatda dagiti arbanda iti yan ti danum; ket iti kasta, napapatayda gapu ta binaybay-anda a mawarawara dagiti arbanda."
                },
                {
                    "number": 7,
                    "text": "Ita ugali dagitoy a Lamanite ti agtakder iti yan ti dandanum ti Sebus a mangwarawara kadagiti arban dagiti tao, tapno sadiay adu ti maabogda nga umadayo tapno mawarawarada iti bukodda a daga, ta dayta ti ugali a mangsamsam kadakuada."
                },
                {
                    "number": 8,
                    "text": "Ket napasamak a nagsaludsodan ni ari Lamoni dagiti katulonganna, a kinunana: Sadino ti yan daytoy a tao nga addaan iti naindaklan a pigsa?"
                },
                {
                    "number": 9,
                    "text": "Ket kinunada kenkuana: Adtoy, pakpakanenna dagiti kabalioyo. Ita binilin ti ari dagiti katulonganna, sakbay ti kanito a pannakapainum dagiti arbanda, nga isaganada dagiti kabalio ken karuahena, ket itulodda iti daga ti Nephi; ta adda dakkel a piesta a naituding iti daga ti Nephi, babaen ti ama ni Lamoni, nga ari iti intero a daga."
                },
                {
                    "number": 10,
                    "text": "Ita idi nangngeg ni ari Lamoni nga isagsagana ni Ammon dagiti kabalio ken karuahena ad-addan ti siddaawna, gapu iti kinapudno ni Ammon, a kinunana: Pudno unay awan ti asino man a katulongan kadagiti katulongak a napudpudno ngem daytoy a tao; ta malagipna amin a bilinko nga ipatungpal."
                },
                {
                    "number": 11,
                    "text": "Ita pudno unay nga ammok a daytoy ti Naindaklan nga Espiritu, ket kayatko nga umay kaniak, ngem diak maaramid."
                },
                {
                    "number": 12,
                    "text": "Ket napasamak nga idi naisaganan ni Ammon dagiti kabalio ken dagiti karuahe a para iti ari ken dagiti katulonganna, napan iti ari, ket nakitana a nagbaliw ti langa ti ari; ngarud agsubli koman."
                },
                {
                    "number": 13,
                    "text": "Ket maysa kadagiti katulongan ti ari ti nagkuna kenkuana, Rabboni, a, kas maibuksilan, nabileg ken naindaklan nga ari, iti panangibilangda iti arida a nabileg; ket kastoy ti kinunana kenkuana: Rabboni, tarigagayan ti ari nga agbatika."
                },
                {
                    "number": 14,
                    "text": "Ngarud sinango ni Ammon ti ari, ket kinunana kenkuana: Ania kadi ti mabalinko nga aramiden a maipaay kenka, O ari? Ket sinungbatan ti ari kalpasan ti maysa nga oras, a maibatay iti orasda, ta dina ammo no ania ti ibagana kenkuana."
                },
                {
                    "number": 15,
                    "text": "Ket napasamak a kinuna manen ni Ammon kenkuana: Ania ti kayatmo nga aramidek? Ngem saan a sinungbatan ti ari."
                },
                {
                    "number": 16,
                    "text": "Ket napasamak a ni Ammon, gapu ta napno iti Espiritu ti Dios, ngarud binukelna ti panunot ti ari. Ket kinunana kenkuana: Gapu kadi iti pannakangngegmo a sinalaknibak dagiti katulongam ken dagiti arbanmo, ken pinatayko ti pito kadagiti kabsatda babaen ti palsiit ken espada, ken impungsayko ti taktakiag dagiti dadduma, tapno masalaknibak dagiti arbanmo ken dagiti katulongam; adtoy, daytoy kadi ti pakaigapuan ti pagsidsiddaawam?"
                },
                {
                    "number": 17,
                    "text": "Kunak kenka, ania daydiay, a kasta unay laengen ti siddaawmo? Adtoy, taoak, ken katulongannak; ngarud, ania man a nasayaat a tarigagayam, isu ti aramidek."
                },
                {
                    "number": 18,
                    "text": "Ita idi mangngegan ti ari dagitoy a balikas, nasdaaw manen, ta napaneknekanna nga ammo ni Ammon ti pampanunotenna; ngem iti laksid daytoy, inungap ni ari Lamoni ti ngiwatna, ket kinunana kenkuana: Asinoka? Sika kadi ti Naindaklan nga Espiritu, a makaammo iti amin a banag?"
                },
                {
                    "number": 19,
                    "text": "Simmungbat ni Ammon ket kinunana kenkuana: Saan a siak."
                },
                {
                    "number": 20,
                    "text": "Ket kinuna ti ari: Kasano ti pannakaammom iti pampanunoten ti pusok? Agsaoka koma iti nalawag, ket ibagam kaniak ti maipanggep kadagitoy a banag; kasta met nga ibagam kaniak no ania a bileg ti inaramatmo iti panangpungsay ken panangdangranmo kadagiti takiag dagiti kabsatko a nangwarawara kadagiti arbanko—"
                },
                {
                    "number": 21,
                    "text": "Ket ita, no ibagam kaniak ti maipanggep kadagitoy a banag, itedko kenka ti ania man a kalikagumam; ket no kasapulan, salaknibanka kadagiti buyotko; ngem ammok a napigpigsaka ngem kadakuada amin; nupay kasta, itedko amin a kalikagumam kaniak."
                },
                {
                    "number": 22,
                    "text": "Ita gapu ta masirib ni Ammon, ngem saan ketdi a makadangran, kinunana ken ni Lamoni: Denggem kadi dagiti balikasko, no ibagak kenka ti bileg nga inaramatko kadagitoy a banag? Ket daytoy ti kalikagumak kenka."
                },
                {
                    "number": 23,
                    "text": "Ket insungbat ti ari, a kinunana: Wen, patiek amin a balikasmo. Ket dayta a sikap ti nakatiliwanna."
                },
                {
                    "number": 24,
                    "text": "Ket rinugian ni Ammon ti nagsao kenkuana a sibabatad, ket kinunana kenkuana: Mamatika kadi nga adda Dios?"
                },
                {
                    "number": 25,
                    "text": "Ket insungbatna, a kinunana kenkuana: Diak ammo ti kayat a sawen dayta."
                },
                {
                    "number": 26,
                    "text": "Kalpasanna kinuna ni Ammon: Mamatika kadi nga adda Naindaklan nga Espiritu?"
                },
                {
                    "number": 27,
                    "text": "Ket kinunana, Wen."
                },
                {
                    "number": 28,
                    "text": "Ket kinuna ni Ammon: Daytoy ti Dios. Ket kinuna manen ni Ammon kenkuana: Mamatika kadi a daytoy Naindaklan nga Espiritu, nga isu ti Dios, pinarsuana ti amin a banag nga adda iti langit ken iti daga?"
                },
                {
                    "number": 29,
                    "text": "Ket kinunana: Wen, patiek a pinarsuana ti amin a banag nga adda iti daga; ngem diak ammo ti langit."
                },
                {
                    "number": 30,
                    "text": "Ket kinuna ni Ammon kenkuana: Ti langit ti lugar a pagnaedan ti Dios ken amin dagiti nasantuan nga anghelna."
                },
                {
                    "number": 31,
                    "text": "Ket kinuna ni ari Lamoni: Iti kadi ngato ti daga?"
                },
                {
                    "number": 32,
                    "text": "Ket kinuna ni Ammon: Wen, ket kitkitaenna iti baba dagiti amin nga annak ti tattao; ket ammona amin a pampanunoten ken gagem ti puso; ta naparsuada amin manipud iti punganay babaen ti imana."
                },
                {
                    "number": 33,
                    "text": "Ket kinuna ni ari Lamoni: Patiek amin dagitoy banag nga imbagam. Imbaonnaka kadi ti Dios?"
                },
                {
                    "number": 34,
                    "text": "Kinuna ni Ammon kenkuana: Taoak; ket naparsua ti tao idi punganay a kalanglanga ti Dios, ket natudinganak babaen ti Nasantuan nga Espirituna a mangisuro kadagitoy a banag kadagitoy a tao, tapno maiturongda iti pannakaammo iti dayta nalinteg ken pudno;"
                },
                {
                    "number": 35,
                    "text": "Ket agnaed kaniak ti paset dayta nga Espiritu, a nangted kaniak iti pannakaammo, kasta met ti bileg a maibatay iti pammati ken tarigagayko nga adda iti Dios."
                },
                {
                    "number": 36,
                    "text": "Ita idi maisao ni Ammon dagitoy a balikas, inrugina iti pannakaparsua ti lubong, kasta met ti pannakaparsua ni Adan, ket imbagana kenkuana amin a banag a maipanggep iti pannakatnag ti tao, ket inulit ken indatagna kenkuana dagiti sinurat ken dagiti nasantuan a kasuratan dagiti tao, a naagapaden dagiti propeta, uray pay iti panawen a ti amada, ni Lehi, pimmanaw iti Jerusalem."
                },
                {
                    "number": 37,
                    "text": "Ken inulitna met kadakuada (ta para iti ari ken dagiti katulonganna) amin a panagbiahe dagiti ammada iti langalang, ken amin a rigatda iti bisin ken waw, ken ti panagtutuokda, ken dadduma pay."
                },
                {
                    "number": 38,
                    "text": "Ken inulitna met kadakuada ti maipanggep kadagiti yaalsa da Laman ken Lemuel, ken dagiti annak ni Ismael, wen, sinaritana kadakuada ti amin a yaalsada; ket inlawlawagna kadakuada ti amin a sinurat ken nasantuan a kasuratan manipud iti kanito nga ipapanaw ni Lehi iti Jerusalem agingga iti agdama."
                },
                {
                    "number": 39,
                    "text": "Ngem saan la a dagitoy; ta inlawlawagna pay kadakuada ti plano ti pannakasubbot, a naisagana manipud iti pannakabukel ti lubong; kasta met nga imbagana kadakuada ti maipanggep iti yaay ni Cristo, ken imbagana kadakuada ti amin nga aramid ti Apo."
                },
                {
                    "number": 40,
                    "text": "Ket napasamak a kalpasan ti panangibagana amin kadagitoy a banag, ken inlawlawagna iti ari, a pinati ti ari amin dagiti balikasna."
                },
                {
                    "number": 41,
                    "text": "Ket inrugina ti immararaw iti Apo, a kinunana: O Apo, mangngaasika; a maibatay iti nabuslon a kaasim nga impaaymo kadagiti tao ni Nephi, a maipaay koma kaniak, ken kadagiti taok."
                },
                {
                    "number": 42,
                    "text": "Ket ita, idi maisaona daytoy, naarinuknok iti daga, a kasla natay."
                },
                {
                    "number": 43,
                    "text": "Ket napasamak a binagkat dagiti katulonganna ket impanda iti asawana, ken impaiddada iti kama; ket nagidda a kasla natay iti uneg ti dua nga aldaw ken dua a rabii; ket ti asawana, ken dagiti annakna a lallaki, ken babbai, nagladingitda, a mainugot iti wagas dagiti Lamanite, a nalaus ti panagleddaangda iti pannakapukawna."
                }
            ]
        },
        "/study/scriptures/bofm/alma/19": {
            "uri": "/study/scriptures/bofm/alma/19",
            "title": "Alma 19",
            "data_type": "chapter",
            "chapter_name": "Kapitulo 19",
            "chapter_summary": [
                "Awaten ni Lamoni ti lawag ti agnanayon a biag ken makitana ti Mannubbot—Matuang dagiti kabbalayna ket mapamulenglengda, ket adu ti makakita kadagiti anghel—Kasla milagro ti pannakataginayon ni Ammon—Adu ti buniaganna ken ibangonanna ida iti simbaan. Agarup 90 S.C."
            ],
            "verses": [
                {
                    "number": 1,
                    "text": "Ket napasamak a kalpasan ti dua nga aldaw ken dua a rabii bagkatenda koman ti bagina ket ipaiddada iti tanem, nga inaramidda a pagitaneman iti minatayda."
                },
                {
                    "number": 2,
                    "text": "Ita idi mangngeg ti reyna ti kinalatak ni Ammon, ngarud nangibaon ken tinarigagayanna a mapan iti yanna."
                },
                {
                    "number": 3,
                    "text": "Ket napasamak a tinungpal ni Ammon ti naibilin kenkuana, ket napan iti reyna, ket tinarigagayanna a maammuan ti kayatna a paaramid kenkuana."
                },
                {
                    "number": 4,
                    "text": "Ket kinunana kenkuana: Imbaga kaniak dagiti katulongan ti asawak a propetanaka ti nasantuan a Dios, nga adda bilegmo a mangaramid iti adu a naindaklan a banag iti naganna;"
                },
                {
                    "number": 5,
                    "text": "Ngarud, no kasta met laeng, kayatko a sumrekka ket kitaem ti asawak, ta nakaidda iti kamana iti las-uden ti dua nga aldaw ken dua a rabii; ket adda dagiti agkuna a saan pay a natay, ngem kuna met ti dadduma a natayen, ket mangrugin nga agangot, ket naskenen a maipan iti tanem; ngem iti biangko, para kaniak saan pay nga agangot."
                },
                {
                    "number": 6,
                    "text": "Ita, daytoy ti tinarigagayan ni Ammon, ta ammona nga adda ni ari Lamoni iti babaen ti pannakabalin ti Dios; ammona a maik-ikkaten ti nangisit a belo ti di panamati iti panunotna, ket lawlawaganen ti lawag ti panunotna, nga isu ti lawag ti gloria ti Dios, nga isu ti nakaskasdaaw a lawag ti kinaimbagna—wen, ginangtan daytoy a lawag ti rag-o iti kararuana, ket nawakniten ti ulep ti kinasipnget, ket nasindianen iti kararuana ti lawag ti agnanayon a biag, wen, ammona a rinimbawanen daytoy ti gagangay a pakabuklanna, ket naidatagen iti Dios—"
                },
                {
                    "number": 7,
                    "text": "Ngarud, ti tarigagay ti reyna nga aramidenna ti kakaisuna a tarigagayna. Ngarud, simrek a napan nangkita iti ari a maibatay iti tarigagay ti reyna nga aramidenna; ket nakitana ti ari, ket ammona a saan pay a natay."
                },
                {
                    "number": 8,
                    "text": "Ket kinunana iti reyna: Saan pay a natay, ngem pinaturog ti Dios, ket bumangonto inton bigat; ngarud ditay itantanem."
                },
                {
                    "number": 9,
                    "text": "Ket kinuna ni Ammon kenkuana: Mamatika kadi itoy? Ket kinunana kenkuana: Awan ti sabali a saksik no di ti balikasmo, ken ti balikas dagiti katulonganmi; nupay kasta mamatiak a mapasamak a maibatay iti imbagam."
                },
                {
                    "number": 10,
                    "text": "Ket kinuna ni Ammon kenkuana: Bendisionanka gapu iti aglaplapusanan a pammatim; kunak kenka, babai, awan pay ti kasta ti kapingetna a pammati kadagiti tao dagiti Nephite."
                },
                {
                    "number": 11,
                    "text": "Ket napasamak a nagbantay iti kama ti asawana, manipud iti dayta a kanito agingga iti oras iti kabigatanna nga inkeddeng ni Ammon nga ibabangonna."
                },
                {
                    "number": 12,
                    "text": "Ket napasamak a bimmangon, a maibatay kadagiti balikas ni Ammon; ket iti ibabangonna, intag-ayna ti imana iti babai, ket kinunana: Mabendisionan koma ti nagan ti Dios, ken mabendisionanka koma."
                },
                {
                    "number": 13,
                    "text": "Ta sigurado a bayat ti panagbiagmo, adtoy, nakitak ti Mannubbotko; ket umayto, ken maipasngayto iti babai, ken subbotennanto ti sangkataw-an a mamati iti naganna. Ita, idi maibagana dagitoy a balikas, dimmakkel ti pusona, ket napatugaw manen iti rag-o; ket napatugaw met ti reyna, gapu ta inturayan ti Espiritu."
                },
                {
                    "number": 14,
                    "text": "Ita iti pannakakita ni Ammon ti ilulukon ti Espiritu ti Apo a maibatay kadagiti kararagna kadagiti Lamanite, dagiti kabsatna, a puon ti adu a panagladingit dagiti Nephite, wenno kadagiti amin a tao ti Dios gapu iti basbasolda ken ti kannawidanda, nagparintumeng, ket rinugianna nga inggampor ti kararuana iti kararag ken panagyamanna iti Dios iti inaramidna kadagiti kabsatna; ken naiturayan met iti rag-o; ket iti kasta napatugawda a tallo iti daga."
                },
                {
                    "number": 15,
                    "text": "Ita, idi nakita dagiti katulongan ti ari ti pannakatuangda, rinugianda met ti immararaw iti Dios, gapu ta simnek met kadakuada ti butengda iti Apo, ta isuda ti nagtakder iti sango ti ari ket pinaneknekanda kenkuana ti maipanggep iti naindaklan a bileg ni Ammon."
                },
                {
                    "number": 16,
                    "text": "Ket napasamak nga inawaganda ti nagan ti Apo, iti amin a kabaelanda, agingga a natuangda amin iti daga, malaksid ti maysa kadagiti Lamanite a babbai, nga Abish ti naganna, a kimmapponen iti Apo iti adun a tawen, a maammuan iti nakallalagip a parmata ti amana—"
                },
                {
                    "number": 17,
                    "text": "Kasta, gapu ta kimmapponen iti Apo, ken saan pay a naipakaammo, ngarud, idi makitana a natuang amin dagiti katulongan ni Lamoni iti daga, kasta met ti asawana, ti reyna, ken ti ari, ken naudatal ni Ammon a naidasay iti daga, ammona a pannakabalin ti Dios; ket iti panangipapanna a daytoy a gundaway, iti panangipakaammona kadagiti tao iti napasamak, nga iti pannakakitada itoy a pasamak mangiturong kadakuada a mamati iti bileg ti Dios, ngarud nagtaray a namalaybalay, a nagipadamag kadagiti tao."
                },
                {
                    "number": 18,
                    "text": "Ket rinugianda nga inummong ti bagbagida iti balay ti ari. Ket immay ti ummong, ket iti siddaawda, nakitada ti ari, ken ti reyna, ken dagiti katulonganda a naudatal iti daga, ket naidasayda amin sadiay a kasla nataydan; ken nakitada met ni Ammon, ket adtoy, maysa a Nephite."
                },
                {
                    "number": 19,
                    "text": "Ket ita nangrugi a nagtanabutob dagiti tao iti bagbagida; sumagmamano ti nagkuna a nabileg a sairo ti immay kadakuada, wenno iti ari ken iti balayna, gapu ta impalubosna ti panagnaed dagiti Nephite iti daga."
                },
                {
                    "number": 20,
                    "text": "Ngem sinuppiat ida dagiti dadduma, a kinunada: Insangpet ti ari daytoy a sairo iti balayna, gapu ta pinapatayna dagiti katulonganna a nangwarawara kadagiti arbanda iti dandanum ti Sebus."
                },
                {
                    "number": 21,
                    "text": "Ken sinuppiat met ida dagiti lallaki a nagtakder iti dandanum ti Sebus ken nangwarawara kadagiti arban a kukua ti ari, ta kinaungetda ni Ammon gapu iti bilang a pinapatayna kadagiti kabsatda iti dandanum ti Sebus, bayat ti panangsalaknibna kadagiti arban ti ari."
                },
                {
                    "number": 22,
                    "text": "Ita, maysa kadakuada, a napapatay ti kabsatna babaen ti espada ni Ammon, gapu iti nakaro a gurana ken ni Ammon, ti nangasut iti espadana ket napan a mangilayat ken ni Ammon, tapno papatayenna; ket iti panangitag-ayna iti espada tapno dangranna, adtoy, natuang a natay."
                },
                {
                    "number": 23,
                    "text": "Ita makitatayo a saan a mapapatay ni Ammon, ta imbaga ti Apo ken ni Mosiah, ti amana: Isalakanko, ket addanto kenkuana a maibatay iti pammatim—ngarud, intalek ni Mosiah iti Apo."
                },
                {
                    "number": 24,
                    "text": "Ket napasamak nga idi naimatangan ti ummong a natuang a natay ti lalaki, a nangitag-ay iti espada tapno patayenna ni Ammon, nagbutengda amin, ket dida nagtured a nangsagid kenkuana wenno asino man kadagiti natuang; ket nangrugida manen a nagsiddaaw iti bagbagida no ania ti gapu daytoy naindaklan a bileg, wenno ania ti kayat a sawen amin dagitoy."
                },
                {
                    "number": 25,
                    "text": "Ket napasamak nga adu kadakuada ti nagkuna a ni Ammon ti Naindaklan nga Espiritu, ken kinuna ti dadduma nga imbaon ti Naindaklan nga Espiritu;"
                },
                {
                    "number": 26,
                    "text": "Ngem sinuppiat amin ida dagiti dadduma, a kinunada a nakaam-amak nga ayup, a naibaon manipud kadagiti Nephite a mangparparigat kadakuada."
                },
                {
                    "number": 27,
                    "text": "Ken adda dagiti nagkuna nga imbaon ti Naindaklan nga Espiritu ni Ammon a mangparigat kadakuada gapu iti basbasolda; ken ti Naindaklan nga Espiritu ti kanayon a mangtartarabay kadagiti Nephite, a nangisalakan kadakuada kadagiti imada; ken kinunada a daytoy a Naindaklan nga Espiritu ti nangdadael iti adu kadagiti kabsatda, dagiti Lamanite."
                },
                {
                    "number": 28,
                    "text": "Ket kasta ti panangrugi ti nakaro a natadem a sinnupanget kadakuada. Ket bayat ti panagsusupangetda, immasideg ti babai a katulongan a nangurnos iti ummong, ket idi makitana ti panagsusupanget dagiti adda iti ummong nagladingit iti kasta unay, ket uray la a nagsangit."
                },
                {
                    "number": 29,
                    "text": "Ket napasamak a napan ket inatibayna ti reyna babaen ti imana, ta bareng no mapatakderna iti daga; ket apaman a nasagidna ti imana bimmangon ket timmakder kadagiti sakana, ket immararaw iti napigsa a timek: O nabendisionan a Jesus, a nangisalakan kaniak iti nakaam-amak nga impierno! O nabendisionan a Dios, kaasiam dagitoy a tao!"
                },
                {
                    "number": 30,
                    "text": "Ket idi maisaona daytoy, nagakub, gapu ta napno iti rag-o, a nagisawang iti balikas a di maawatan; ket idi maaramidna daytoy, innalana ti ari, ni Lamoni, babaen ti ima, ket adtoy bimmangon ket timmakder kadagiti sakana."
                },
                {
                    "number": 31,
                    "text": "Ket isu, dagus, a nakakita iti panagsusupanget dagiti taona, napan ket rinugianna nga ungtan ida, ken mangisuro kadakuada kadagiti balikas a nangngegna manipud iti ngiwat ni Ammon; ket kas iti kaadu ti nakangngeg kadagiti balikasna ti namati, ket kimmapponda iti Apo."
                },
                {
                    "number": 32,
                    "text": "Ngem adu kadakuada ti saan a dimngeg kadagiti balikasna; ngarud napanda iti kaykayatda."
                },
                {
                    "number": 33,
                    "text": "Ket napasamak nga idi bimmangon ni Ammon intakderanna ida, kasta met amin dagiti katulongan ni Lamoni; ket inrakurakda amin kadagiti tao ti agpadpada a banag—a nabaliwanen ti puspusoda; nga awanen ti tarigagayda nga agaramid iti dakes."
                },
                {
                    "number": 34,
                    "text": "Ket adtoy, adu ti nangirakurak kadagiti tao a nakakitada kadagiti anghel ken nakasaoda ida; ket kasta nga imbagada kadakuada dagiti aramid ti Dios, ken ti kinalintegna."
                },
                {
                    "number": 35,
                    "text": "Ket napasamak nga adu ti namati kadagiti balikasda; ket kas iti kaadu ti namati ti nabuniagan; ket nagbalinda a nalinteg a tattao, ket nangbangonda iti simbaan nga agpaay kadakuada."
                },
                {
                    "number": 36,
                    "text": "Ket kasta ti nangrugian ti aramid ti Apo kadagiti Lamanite; kasta ti panangrugi ti Apo a nangibukbok iti Espirituna kadakuada; ket makitatayo a nakatanggaya ti takiagna iti amin a tao nga agbabawi ken mamati iti naganna."
                }
            ]
        },
        "/study/scriptures/bofm/alma/20": {
            "uri": "/study/scriptures/bofm/alma/20",
            "title": "Alma 20",
            "data_type": "chapter",
            "chapter_name": "Kapitulo 20",
            "chapter_summary": [
                "Ibaon ti Apo ni Ammon iti Middoni a mangwayawaya kadagiti naibalud a kabsatna—Makita da Ammon ken Lamoni ti ama ni Lamoni, nga ari ti amin a daga—Piliten ni Ammon ti lakay nga ari nga anamonganna ti pannakawayawaya dagiti kabsatna. Agarup 90 S.C."
            ],
            "verses": [
                {
                    "number": 1,
                    "text": "Ket napasamak nga idi nabangonda ti simbaan iti dayta a daga, a tinarigagayan ni ari Lamoni a kumuyog kenkuana ni Ammon iti daga ti Nephi, tapno maipakitana iti amana."
                },
                {
                    "number": 2,
                    "text": "Ket immay ti timek ti Apo ken ni Ammon, a kinunana: Dika mapan iti daga ti Nephi, ta adtoy, paipatli ti ari ti biagmo; ngem mapanka ketdi iti daga ti Middoni; ta adtoy, sibabalud sadiay ti kabsatmo a ni Aaron, kasta met da Muloki ken Ammah."
                },
                {
                    "number": 3,
                    "text": "Ita napasamak nga idi nangngeg ni Ammon daytoy, kinunana ken ni Lamoni: Adtoy, sibabalud idiay Middoni ti kabsatko ken dagiti kabsatko, ket mapanak ta bareng no mawayawayaak ida."
                },
                {
                    "number": 4,
                    "text": "Ita kinuna ni Lamoni ken ni Ammon: Ammok, maaramidmo ti amin a banag babaen ti pigsa ti Apo. Ngem adtoy, sumurotak kenka iti daga ti Middoni; ta gayyemko ti ari iti daga ti Middoni, nga Antiomno ti naganna; ngarud mapanak iti daga ti Middoni, ta bareng no mapatiray-okak ti ari ti daga, ket paruarenna dagiti kabsatmo iti pagbaludan. Ita kinuna ni Lamoni kenkuana: Asino ti nangibaga kenka a sibabalud dagiti kabsatmo?"
                },
                {
                    "number": 5,
                    "text": "Ket kinuna ni Ammon kenkuana: Awan ti nangibaga kaniak, malaksid ti Dios; ket kinunana kaniak—Mapanmo wayawayaan dagiti kabsatmo, ta sibabaludda iti daga ti Middoni."
                },
                {
                    "number": 6,
                    "text": "Ita idi mangngeg ni Lamoni daytoy binilinna dagiti katulonganna a mangisagana kadagiti kabalio ken karuahena."
                },
                {
                    "number": 7,
                    "text": "Ket kinunana ken ni Ammon: Umayka, sumurotak kenka iti daga ti Middoni, ket sadiay ipakaasik iti ari a paruarenna dagiti kabsatmo iti pagbaludan."
                },
                {
                    "number": 8,
                    "text": "Ket napasamak nga idi agbibiahen da Ammon ken Lamoni, nasabatda ti ama ni Lamoni, nga isu ti ari iti amin a daga."
                },
                {
                    "number": 9,
                    "text": "Ket adtoy, kinuna ti ama ni Lamoni kenkuana: Apay a dika immay iti piesta iti dayta naindaklan nga aldaw idi pinadayaak dagiti annakko a lallaki, ken dagiti taok?"
                },
                {
                    "number": 10,
                    "text": "Ket kinunana pay: Sadino ti sumurotam iti daytoy a Nephite, a maysa kadagiti annak ti ulbod?"
                },
                {
                    "number": 11,
                    "text": "Ket napasamak nga inulit kenkuana ni Lamoni no sadino ti papananna, ta nagamak a mapagurana."
                },
                {
                    "number": 12,
                    "text": "Ket imbagana pay kenkuana ti amin a gapu ti panagtalinaedna iti bukodna a pagarian, a saan a napan iti padaya nga insagana ti amana."
                },
                {
                    "number": 13,
                    "text": "Ket ita idi naulit amin ni Lamoni kenkuana dagitoy a banag, adtoy, iti siddaawna, kinapungtot ti amana, ket kinunana: Lamoni, mapanmo wayawayaan dagitoy a Nephite, nga annak a lallaki ti ulbod. Adtoy, tinakawanna dagiti ammatayo; ket ita umay met dagiti annakna kadatayo tapno, babaen ti sikapda ken ti kinaulbodda, allilawendatayo, tapno takawenda manen dagiti sanikuatayo."
                },
                {
                    "number": 14,
                    "text": "Ita binilin ti ama ni Lamoni a patayenna ni Ammon iti espada. Ken binilinna pay a nasken a saan a mapan iti daga ti Middoni, ngem ketdi agsubli a kumuyog kenkuana iti daga ti Ismael."
                },
                {
                    "number": 15,
                    "text": "Ngem kinuna ni Lamoni kenkuana: Diak papatayen ni Ammon, wenno agsubliak iti daga ti Ismael, ngem mapanak iti daga ti Middoni tapno wayawayaak dagiti kabsat ni Ammon, ta ammok a nalintegda a tao ken nasantuan a propeta ti pudno a Dios."
                },
                {
                    "number": 16,
                    "text": "Ita idi mangngegan ti amana dagitoy a balikas, nakaunget kenkuana, ket inasutna ti espadana tapno gudasenna iti daga."
                },
                {
                    "number": 17,
                    "text": "Ngem nagtakder a situtured ni Ammon ket kinunana kenkuana: Adtoy, dimo patayen ti anakmo; nupay kasta, nasaysayaat nga isu ti matnag ngem ti sika, ta adtoy, naibabawinan dagiti basolna; ngem no sika ti matnag itoy a kanito, iti pungtotmo, saan a maisalakan ti kararuam."
                },
                {
                    "number": 18,
                    "text": "Ket manen, mayalubog nga agparbengka; ta no patayem ti anakmo, isu nga awan ti basolna a tao, umkis ti darana iti Apo a Diosna manipud iti daga, tapno maipatay kenka ti panagibales; ket mabalin a mapukawmo ti kararuam."
                },
                {
                    "number": 19,
                    "text": "Ita idi maibaga ni Ammon kenkuana dagitoy a balikas, sinungbatanna, a kinunana: Ammok a no patayek ti anakko, mangibukbokak iti awanan iti basol a dara; ta sika ti nangdawat iti pannakadadaelna."
                },
                {
                    "number": 20,
                    "text": "Ket intag-ayna ti imana tapno papatayenna ni Ammon. Ngem nadaeran ni Ammon dagiti layatna, kasta met a dinangranna ti takiagna tapno saanna a maaramat."
                },
                {
                    "number": 21,
                    "text": "Ita idi makita ti ari a kabaelan a papatayen ni Ammon, rinugianna ti nagpakaasi ken ni Ammon tapno dina gudasen ti biagna."
                },
                {
                    "number": 22,
                    "text": "Ngem intag-ay ni Ammon ti espadana, ket kinunana kenkuana: Adtoy, gudasenka malaksid no palubosannak a mangwayawaya kadagiti kabsatko iti pagbaludan."
                },
                {
                    "number": 23,
                    "text": "Ita kinuna ti ari, iti butengna a makapukaw iti biagna: No dimo gudasen ti biagko itdek ti ania man a dawatem, uray pay ti kagudua ti pagarian."
                },
                {
                    "number": 24,
                    "text": "Ita idi nakita ni Ammon a nagutugotna ti lakay nga ari a maibatay iti tarigagayna, kinunana kenkuana: No ipalubosmo a mawayawayaan dagiti kabsatko iti pagbaludan, kasta met a mapagtalinaed ni Lamoni ti pagarianna, ken dimo paspasakitan, ngem palubosam iti ania man a kayatna nga aramiden a maibatay iti tarigagayna iti ania man a mapanunotna, isalakanka; no saan gudasenka iti daga."
                },
                {
                    "number": 25,
                    "text": "Ita idi maibaga ni Ammon dagitoy a balikas, rinugian ti ari ti nagrag-o gapu iti biagna."
                },
                {
                    "number": 26,
                    "text": "Ket idi nakitana nga awan ti tarigagay ni Ammon a mangdadael kenkuana, kasta met nga idi nakitana ti naindaklan nga ayatna iti anakna a ni Lamoni, nalaus ti siddaawna, ket kinunana: Gapu ta dagitoy laeng ti tarigagaymo, a wayawayaak dagiti kabsatmo, ken ipalubosko ti pannakapagtalinaed ni Lamoni iti pagarianna manipud itoy a kanito agingga iti inggana; ken saankon nga iturayan—"
                },
                {
                    "number": 27,
                    "text": "Ken kasta met a palubosanka a mangwayawaya kadagiti kabsatmo iti pagbaludan, ket makaumayka ken dagiti kabsatmo kaniak, iti pagariak; ta napalaus met ti tarigagayko a makakita kenka. Ta nalaus ti siddaaw ti ari kadagiti balikas nga imbagana, ken kasta met kadagiti balikas nga imbaga ti anakna a ni Lamoni, ngarud tinarigagayanna unay a maadal ida."
                },
                {
                    "number": 28,
                    "text": "Ket napasamak nga intuloy da Ammon ken Lamoni ti panagbiaheda nga agturong iti daga ti Middoni. Ket nakita ni Lamoni ti pammateg kadagiti mata ti ari ti daga; ngarud nawayawayaan dagiti kabsat ni Ammon iti pagbaludan."
                },
                {
                    "number": 29,
                    "text": "Ket nalaus ti leddaang ni Ammon idi makitana ida, ta adtoy lamulamoda, ken nalaus ti pannakaladlad ti kudkudilda gapu iti pannakapungoda iti nalagda a tali. Ken nagituredda met iti bisin, waw, ken amin a kita ti pannakaparparigat; nupay kasta inibturanda amin a panagrigrigatda."
                },
                {
                    "number": 30,
                    "text": "Ken, kas iti pannakapasamakna, gasatda ti matnag kadagiti ima dagiti natangtangken ken nasuksukir a tao; ngarud dida dimngeg kadagiti balikasda, ket pinapanawda ida, ken dinangranda ida, ken pinapanawda kadagiti balbalay, ken kadagiti luglugar, nga agingga a nakadanonda iti daga ti Middoni; ket sadiay natiliw ken naipisokda iti pagbaludan, ken napungoda iti nalagda a tali, ken nabaludda iti adu nga aldaw, ken insalakan ida da Lamoni ken Ammon."
                }
            ]
        },
        "/study/scriptures/bofm/alma/21": {
            "uri": "/study/scriptures/bofm/alma/21",
            "title": "Alma 21",
            "data_type": "chapter",
            "chapter_name": "Kapitulo 21",
            "chapter_summary": [
                "Isuro ni Aaron dagiti Amalekite ti maipanggep ken ni Cristo ken ti pannubbotna—Maibalud da Aaron ken dagiti kabsatna iti Middoni—Kalpasan ti pannakawayawayada mangisuroda kadagiti sinagoga ket adu ti mapasurotda—Ipalubos ni Lamoni ti nawaya a pammati kadagiti tao iti daga ti Ismael. Agarup 90–77 S.C."
            ],
            "book_intro": [
                "Ti pakaammuan iti panangasaba da Aaron, ken Muloki, ken dagiti kabsatda, kadagiti Lamanite."
            ],
            "verses": [
                {
                    "number": 1,
                    "text": "Ita idi nagsisina da Ammon ken dagiti kabsatna kadagiti nagbedngan ti daga dagiti Lamanite, adtoy nagbiahe ni Aaron nga agturong iti daga a ninaganan dagiti Lamanite iti Jerusalem, nga impasurotda iti daga a nagtaudan dagiti ammada; ket adayo iti nagsasaupan dagiti beddeng ti Mormon."
                },
                {
                    "number": 2,
                    "text": "Ita nangbangon dagiti Lamanite ken dagiti Amalekite ken dagiti tao ni Amulon iti dakkel a siudad, a nanaganan iti Jerusalem."
                },
                {
                    "number": 3,
                    "text": "Ita naan-anay ti panangpatangken dagiti Lamanite iti bagbagida, ngem natangtangken pay laeng dagiti Amalekite ken dagiti Amulonite; ngarud imbilinda kadagiti Lamanite a nasken a patangkenenda pay ti puspusoda, tapno agbalinda a napigsa iti kinadangkes ken iti kinamanagbasolda."
                },
                {
                    "number": 4,
                    "text": "Ket napasamak a dimteng ni Aaron iti siudad ti Jerusalem, ket immuna a kinasabaanna dagiti Amalekite. Ket rinugianna ti nangasaba kadakuada kadagiti sinagogada, ta nagbangonda iti sinagoga babaen ti wagas dagiti Nehor; ta adu kadagiti Amalekite ken kadagiti Amulonite ti sumursurot iti wagas dagiti Nehor."
                },
                {
                    "number": 5,
                    "text": "Ngarud, iti iseserrek ni Aaron iti maysa kadagiti sinagogada a mangkasaba kadagiti tao, ken bayat ti panagsaona kadakuada, adtoy adda timmakder nga Amalekite ket rinugianna ti nangsuppiat kenkuana, a kinunana: Ania dayta pampaneknekam? Nakakitaka kadin iti anghel? Apay a saan nga agparang kadakami dagiti anghel? Adtoy saan kadi a nasayaat dagitoy a tao a kas kadagiti taom?"
                },
                {
                    "number": 6,
                    "text": "Kinunam pay, maungawkami malaksid no agbabawikami. Kasano ti pannakaammom ti pampanunot ken gagem ti puspusomi? Kasano ti pannakaammom a nabilinkami nga agbabawi? Kasano ti pannakaammom a saankami a nalinteg a tao? Adtoy, nagbangonkami iti santuario, ket naguummongkami nga agdaydayaw iti Dios. Mamatikami nga isalakan ti Dios ti amin a tao."
                },
                {
                    "number": 7,
                    "text": "Ita kinuna ni Aaron kenkuana: Mamatika kadi nga umayto ti Anak ti Dios a mangsubbot iti sangkataw-an manipud iti basbasolda?"
                },
                {
                    "number": 8,
                    "text": "Ket kinuna ti tao kenkuana: Dimi patien nga adda ammom iti kasta a banag. Saankami a mamati kadagitoy minamaag a kannawidan. Saankami a mamati nga adda ammom kadagiti banag a dumteng, wenno mamatikami nga ammo dagiti ammam ken dagiti ammami ti maipanggep kadagiti banag nga imbagada, iti dayta a dumtengto."
                },
                {
                    "number": 9,
                    "text": "Ita rinugian ni Aaron nga inukrad dagiti nasantuan a kasuratan iti sangoda iti maipanggep iti yaay ni Cristo, ken kasta met ti panagungar dagiti natay, ken awan ti pannakasubbot ti sangkataw-an malaksid iti ipapatay ken panagitured ni Cristo, ken ti pannakasubbot ti darana."
                },
                {
                    "number": 10,
                    "text": "Ket napasamak a kinagurada idi rugianna nga ilawlawag kadakuada dagitoy a banag, ket rinugianda a laisen; ket dida denggen dagiti balikas nga ibagana."
                },
                {
                    "number": 11,
                    "text": "Ngarud, idi makitana a dida denggen dagiti balikasna, pimmanaw iti sinagogada, ket napan iti purok a managanan iti Ani-Anti, ket sadiay nakitana ni Muloki a mangikaskasaba iti balikas kadakuada; kasta met ni Ammah ken dagiti kabsatna. Ket nakisinnuppiatda iti adu maipanggep iti balikas."
                },
                {
                    "number": 12,
                    "text": "Ket napasamak a nakitada a patangkenen dagiti tao ti puspusoda, ngarud pimmanawda ket napanda iti daga ti Middoni. Ket inkasabada ti balikas iti adu, ket bassit ti namati kadagiti balikas nga insuroda."
                },
                {
                    "number": 13,
                    "text": "Nupay kasta, naipisok iti pagbaludan ni Aaron ken ti sumagmamano a kabsatna, ket naglibas ti nabati kadakuada iti daga ti Middoni kadagiti lugar iti aglawlaw."
                },
                {
                    "number": 14,
                    "text": "Ket nagitured dagiti naipisok iti pagbaludan iti adu a banag, ket winayawayaan ida ti ima da Lamoni ken Ammon, ket napakan ken nabaduanda."
                },
                {
                    "number": 15,
                    "text": "Ket napanda manen inrakurak ti balikas, ket kasta ti pannakawayawayada iti pagbaludan iti umuna a gundaway; ken kasta ti panagituredda."
                },
                {
                    "number": 16,
                    "text": "Ket napanda iti sadino man a nangiturongan kadakuada ti Espiritu ti Apo, a mangikasaba iti balikas ti Dios iti tunggal sinagoga dagiti Amalekite, wenno iti tunggal paguummongan dagiti Lamanite a pakaawatanda."
                },
                {
                    "number": 17,
                    "text": "Ket napasamak a rinugian ti Apo a binendisionan ida, isu nga adu ti nakaidanonanda iti pannakaammo iti kinapudno; wen, ginutugotda ti adu kadagiti basolda, ken iti kannawidan dagiti ammada, a saan nga umno."
                },
                {
                    "number": 18,
                    "text": "Ket napasamak a nagsubli da Ammon ken Lamoni iti daga ti Ismael, a tinawidda a daga, manipud iti daga ti Middoni."
                },
                {
                    "number": 19,
                    "text": "Ket saan nga impalubos ni ari Lamoni nga agpaay kenkuana ni Ammon, wenno agbalin a katulonganna."
                },
                {
                    "number": 20,
                    "text": "Ngem imbilinna nga adda koma sinagoga a mabangon iti daga ti Ismael; ken imbilinna a nasken nga aguummong nga agkaykaysa dagiti taona, wenno dagiti tao nga iturayanna."
                },
                {
                    "number": 21,
                    "text": "Ket nagrag-o kadakuada, ket adu a banag ti insurona kadakuada. Kasta met nga inrakurakna kadakuada a taoda nga adda iti babaenna, ket iti kasta taoda a nawaya, a nawayada iti pananggemgem ti ari, nga amana; ta impalubos kenkuana ti amana a mabalinna nga iturayan dagiti tao nga adda iti daga ti Ismael, ken iti amin a daga iti aglawlaw."
                },
                {
                    "number": 22,
                    "text": "Kasta met nga inrakurakna kadakuada nga addaanda iti wayawaya nga agdaydayaw iti Apo a Diosda a maibatay iti tarigagayda, iti sadino man a yanda, no adda iti daga a pagturayan ni ari Lamoni."
                },
                {
                    "number": 23,
                    "text": "Ket nangasaba ni Ammon kadagiti tao ni ari Lamoni; ket napasamak nga insurona kadakuada ti amin a banag a maipanggep kadagiti banag ti kinalinteg. Ket inaldaw a pinalagipanna ida, iti amin a kinapasnek; ket dimngegda iti balikasna, ket naregtada a nangtungpal kadagiti bilin ti Dios."
                }
            ]
        },
        "/study/scriptures/bofm/alma/22": {
            "uri": "/study/scriptures/bofm/alma/22",
            "title": "Alma 22",
            "data_type": "chapter",
            "chapter_name": "Kapitulo 22",
            "chapter_summary": [
                "Isuro ni Aaron ti ama ni Lamoni iti maipanggep iti Panagparsua, ti pannakatnag ni Adan, ken ti plano ti pannakasubbot babaen ni Cristo—Mapasurot ti ari ken amin a kameng ti kaamaanna—Nailawlawag no kasano ti pannakabingay ti daga a para kadagiti Nephite ken Lamanite. Agarup 90–77 S.C."
            ],
            "verses": [
                {
                    "number": 1,
                    "text": "Ita, bayat ti kasta nga agtultuloy a panangasaba ni Ammon kadagiti tao ni Lamoni, agsublitayo iti pakaammo ni Aaron ken dagiti kabsatna; ta kalpasan ti ipapanawna iti daga ti Middoni inturong ti Espiritu iti daga ti Nephi, uray pay iti balay ti ari ti intero a daga malaksid ti daga ti Ismael; ket isu ti ama ni Lamoni."
                },
                {
                    "number": 2,
                    "text": "Ket napasamak a napan kenkuana iti palasio ti ari, a kaduana dagiti kabsatna, ket nagtamed iti ari, ken kinunana kenkuana: Adtoy, O ari, dakami ti kabsat ni Ammon, a winayawayaam iti pagbaludan."
                },
                {
                    "number": 3,
                    "text": "Ket ita, O ari, no isalakanmo ti biagmi, agbalinkami a katulongam. Ket kinuna ti ari kadakuada: Tumakderkayo, ta itedko kadakayo ti biagyo, ket diak ipalubos nga agbalinkayo a katulongak; ngem ipilitko nga itakderandak; ta marirriribukan ti panunotko gapu iti kinamanagayat ken kinaindaklan dagiti balikas ti kabsatyo a ni Ammon; ket tarigagayak a maammuan ti gapu ti dina nakaikuyogan kadakayo manipud iti Middoni."
                },
                {
                    "number": 4,
                    "text": "Ket kinuna ni Aaron iti ari: Adtoy, imbaon ti Espiritu ti Apo iti sabali; napan iti daga ti Ismael, tapno isurona dagiti tao ni Lamoni."
                },
                {
                    "number": 5,
                    "text": "Ita kinuna ti ari kadakuada: Ania daytoy nasaom a maipanggep iti Espiritu ti Apo? Adtoy, daytoy a banag ti mangriribuk kaniak."
                },
                {
                    "number": 6,
                    "text": "Ken maysa pay, ania daytoy kinuna ni Ammon—No agbabawikayo maisalakankayo, ket no saankayo nga agbabawi, mapagtalawkayonto iti maudi nga aldaw?"
                },
                {
                    "number": 7,
                    "text": "Ket sinungbatan ni Aaron ken kinunana kenkuana: Mamatika kadi nga adda Dios? Ket kinuna ti ari: Ammok a kinuna dagiti Amalekite nga adda Dios, ken pinalubosak ida nga agpatakder iti santuario, tapno maummongda ti bagbagida nga agdayaw kenkuana. Ket no kunam ita nga adda Dios, adtoy mamatiak."
                },
                {
                    "number": 8,
                    "text": "Ket ita idi mangngeg ni Aaron daytoy, nangrugi a nagrag-o ti pusona, ket kinunana: Adtoy, ipanamnamak bayat ti panagbiagmo, O ari, nga adda Dios."
                },
                {
                    "number": 9,
                    "text": "Ket kinuna ti ari: Dios kadi dayta Naindaklan nga Espiritu a nangiruar kadagiti ammatayo iti daga ti Jerusalem?"
                },
                {
                    "number": 10,
                    "text": "Ket kinuna ni Aaron kenkuana: Wen, isu dayta Naindaklan nga Espiritu, ket pinarsuana amin a banag iti langit ken iti daga. Mamatika kadi itoy?"
                },
                {
                    "number": 11,
                    "text": "Ket kinunana: Wen, mamatiak a pinarsua ti Naindaklan nga Espiritu amin a banag, ket tarigagayak nga ibagam kaniak ti maipanggep kadagitoy amin a banag, ket patiek dagiti balikasmo."
                },
                {
                    "number": 12,
                    "text": "Ket napasamak nga idi nakita ni Aaron a patien ti ari dagiti balikasna, inrugina manipud iti pannakaparsua ni Adan, nga imbasana ti nasantuan a kasuratan iti ari—no kasano a pinarsua ti Dios ti tao a kalanglangana, ken inikkan ti Dios iti bilbilin, ken gapu iti panagbasol, natnag ti tao."
                },
                {
                    "number": 13,
                    "text": "Ket inlawlawag ni Aaron kenkuana ti nasantuan a kasuratan manipud iti pannakaparsua ni Adan, nga imbaskagna iti sangona ti pannakatnag ti tao, ken ti nailubongan a kasasaad kasta met ti plano ti pannakasubbot, a naisagana manipud iti pannakabukel ti lubong, agingga ken ni Cristo, kadagiti amin a mamati iti naganna."
                },
                {
                    "number": 14,
                    "text": "Ket gapu ta natnag ti tao saanna a maikari ti bagina iti amin; ngem nasubbot dagiti basolda iti panagitured ken ipapatay ni Cristo, babaen ti pammati ken panagbabawi, ken dadduma pay; kasta met a pinekkana ti begkes ni patay, tapno saan nga agballigi ti tanem, ken tapno maalimonda ti sippit ni patay iti panangnamnamada iti gloria; ket inlawlawag ni Aaron amin dagitoy a banag iti ari."
                },
                {
                    "number": 15,
                    "text": "Ket napasamak a kalpasan ti panangilawlawag ni Aaron kadagitoy a banag kenkuana, kinuna ti ari: Ania ti aramidek tapno maaddaanak iti agnanayon a biag a kas iti imbagam? Wen, ania ti aramidek tapno maipasngayak iti Dios, iti baet ti kaadda daytoy nadangkes nga espiritu a nagramut iti barukongko, ket maawatko ti Espirituna, tapno mapnoak iti rag-o, tapno saanak a maisina iti maudi nga aldaw? Adtoy, kinunana, itedko amin a kukuak, wen, tallikudak ti pagariak, tapno maawatko daytoy naindaklan a rag-o."
                },
                {
                    "number": 16,
                    "text": "Ngem kinuna ni Aaron kenkuana: No tarigagayam daytoy a banag, no agtamedka iti Dios, wen, no ibabawim amin a basbasolmo, ket agtamedka iti Dios, ket awagam ti naganna iti pammati, a mamatika a maawatmo, maawatmo ngarud ti namnama a tartarigagayam."
                },
                {
                    "number": 17,
                    "text": "Ket napasamak nga idi maibaga ni Aaron dagitoy a balikas, nagtamed ti ari iti Apo, a nagparintumeng; wen, nga uray la a naidasay iti daga, ket nagsangit a siindaklan, a kinunana:"
                },
                {
                    "number": 18,
                    "text": "O Dios, imbaga ni Aaron kaniak nga adda Dios; ket no adda Dios, ken no sika ti Dios, agpakaammoka koma kaniak, ket lipatek amin a basbasolko tapno maammuanka, ken tapno mabangonak manipud kadagiti natay, ket maisalakanak iti maudi nga aldaw. Ket ita idi maisao ti ari dagitoy a balikas, nadaleb a kasla natay."
                },
                {
                    "number": 19,
                    "text": "Ket napasamak a nagtataray dagiti katulonganna ket imbagada iti reyna ti amin a napasamak iti ari. Ket napan iti yan ti ari; ket idi nakitana a naudatal a kasla natay, kasta met ni Aaron ken dagiti kabsatna a kasla isuda ti nakaigapuan ti pannakadalebna, nakapungtot kadakuada, ket binilinna dagiti katulonganna, wenno dagiti katulongan ti ari, a mangpapatay kadakuada."
                },
                {
                    "number": 20,
                    "text": "Ita nakita dagiti katulongan ti nakaigapuan ti pannakadaleb ti ari, ngarud dida inlayat dagiti imada ken ni Aaron ken dagiti kabsatna; ket nagpakaasida iti reyna a kinunada: Apay a bilinennakami a mangpapatay kadagitoy a tao, idinto nga adtoy nabilbileg ti maysa kadakuada ngem kadakami amin? Ngarud madalebkami iti sangoda."
                },
                {
                    "number": 21,
                    "text": "Ita idi nakita ti reyna ti buteng dagiti katulongan nangrugi met a nagbuteng iti kasta unay, a kas man adda dakes a nanglukon kenkuana. Ket binilinna dagiti katulonganna a mapan agayab iti tao, tapno patayenda da Aaron ken dagiti kabsatna."
                },
                {
                    "number": 22,
                    "text": "Ita idi nakita ni Aaron ti ganetget ti reyna, isu, a makaammo met iti kinatangken ti panagpuspuso dagiti tao, nagamak ta amangan no agtitipon dagiti ummong, ket tumaud ti nakaro a panagsusupanget ken panangriribuk kadakuada; ngarud intag-ayna ti imana ket binangonna ti ari manipud iti daga, ket kinunana kenkuana: Tumakderka. Ket timmakder kadagiti sakana, iti pannakaawatna iti pigsana."
                },
                {
                    "number": 23,
                    "text": "Ita napasamak daytoy iti imatang ti reyna ken ti adu kadagiti katulongan. Ket idi nakitada nagsiddaawda iti kasta unay, ket nangrugida a nagbuteng. Ket nagtakder dita ti ari, ket rinugianna ti nangisuro kadakuada. Ket insurona ida, agingga a napasurotna ti sangabukel a sangakabbalayanna iti Apo."
                },
                {
                    "number": 24,
                    "text": "Ita adda ummong a naguummong gapu iti bilin ti reyna, ket sadiay nangrugi ti nakaro a tantanabutobda gapu ken ni Aaron ken dagiti kabsatna."
                },
                {
                    "number": 25,
                    "text": "Ngem nagtakder a sitatalged ti ari iti sangoda ket inannonganna ida. Ket napagtalnada nga agturong ken ni Aaron ken dagiti kaduana."
                },
                {
                    "number": 26,
                    "text": "Ket napasamak nga idi nakita ti ari a napagtalna dagiti tao, imbilinna nga agtakder da Aaron ken dagiti kabsatna iti tengnga ti ummong, ket iti kasta ikasabada kadakuada ti balikas."
                },
                {
                    "number": 27,
                    "text": "Ket napasamak a nangipaulog ti ari iti pakdaar iti intero a daga, kadagiti taona nga adda iti intero a dagana, nga adda iti amin a lugar iti aglawlaw, a dumanon ti beddengna iti baybay, iti daya ken iti laud, ken nabingay manipud iti daga ti Zarahemla babaen ti akikid a paset ti langalang, a naibannuyat iti daya a baybay agingga iti laud a baybay, ken aglikmot iti beddeng ti kadaratan, ken dagiti nagbedngan ti kabakiran nga adda iti amiananen ti daga ti Zarahemla, iti nagbedngan ti Manti, iti uluanan ti karayan Sidon, nga agayus nga agpalaud manipud iti daya—ket kasta ti pannakabingay dagiti Lamanite ken Nephite."
                },
                {
                    "number": 28,
                    "text": "Ita, nagindeg iti langalang dagiti nasadsadut a paset dagiti Lamanite, ket nagyanda kadagiti tolda; ket naiwarasda iti langalang iti laud, iti daga ti Nephi; wen, ken kasta met iti laud ti daga ti Zarahemla, kadagiti nagbedngan iti kadaratan, ken iti laud iti daga ti Nephi, iti lugar nga immuna a tinawid dagiti ammada, iti kasta nagpatingga iti igid ti kadaratan."
                },
                {
                    "number": 29,
                    "text": "Ken kasta met nga adu ti Lamanite iti dayaen ti kadaratan, a nagyabugan kadakuada dagiti Nephite. Ket iti kasta dandani naalikubkob dagiti Lamanite dagiti Nephite; nupay kasta nasakupen dagiti Nephite ti amin nga akin-amianan a paset ti daga agingga iti langalang, iti uluanan ti karayan Sidon, iti laud manipud iti daya, iti aglawlaw ti igid ti langalang; iti amianan, uray pay nga agingga a nakadanonda iti daga a ninagananda iti Bountiful."
                },
                {
                    "number": 30,
                    "text": "Ket nagpatingga iti daga a ninagananda iti Desolation, gapu iti kaadayona nga agpaamianan ta dimmanon pay iti daga a nagnaedan dagiti nadadael a tattao, nga akintulang kadagiti nasaotayon, a naduktalan dagiti tao ti Zarahemla, nga isu ti lugar nga immuna a simmangladanda."
                },
                {
                    "number": 31,
                    "text": "Ket naggapuda sadiay iti papanda iti langalang iti abagatan. Kasta ti pannakanagan ti daga nga agpaamianan iti Desolation, ket nanaganan ti daga nga agpaabagatan iti Bountiful, gapu ta langalang daytoy a napno iti amin a kita ti atap nga ayup a nadumaduma, a paset daytoy ti naggapu iti daga nga agpaamianan nga agpaay a taraon."
                },
                {
                    "number": 32,
                    "text": "Ket ita, agadayo laeng iti maysa nga aldaw ken kagudua a panagbiahe ti Nephite, manipud iti Bountiful ken iti daga ti Desolation, agpalaud iti baybay manipud iti daya; ket kasta ti dandani pannakapalawlaw ti daga ti Nephi ken ti daga ti Zarahemla iti danum, sadiay gapu iti bassit a tengnged ti daga iti nagbaetan ti daga nga agpaamianan ken ti daga nga agpaabagatan."
                },
                {
                    "number": 33,
                    "text": "Ket napasamak a nagyan dagiti Nephite iti daga ti Bountiful, uray pay manipud iti daya nga agpalaud iti baybay, ket kasta iti pannakaammo dagiti Nephite, a kaduada dagiti salaknib ken buyotda, a naibalemben kadagiti Lamanite iti abagatan, tapno sadiay saandan a makatagikua iti amianan, tapno saanda a masakup ti daga nga agpaamianan."
                },
                {
                    "number": 34,
                    "text": "Ngarud awanen ti kukua dagiti Lamanite no saan iti daga laeng ti Nephi, ken iti langalang iti aglawlaw. Ita daytoy ti sirib dagiti Nephite—ta kabusor kadakuada dagiti Lamanite, dida ipalubos ti panagrigatda iti tunggal daga, ken kasta met a tapno maaddaanda iti pagilian a kamanganda, a maibatay iti tarigagayda."
                },
                {
                    "number": 35,
                    "text": "Ket ita siak, kalpasan ti panangibagak itoy, nagsubliak manen iti pakaammo da Ammon ken Aaron, da Omner ken Himni, ken dagiti kabsatda."
                }
            ]
        },
        "/study/scriptures/bofm/alma/23": {
            "uri": "/study/scriptures/bofm/alma/23",
            "title": "Alma 23",
            "data_type": "chapter",
            "chapter_name": "Kapitulo 23",
            "chapter_summary": [
                "Maipakdaar ti nawaya a pammati—Mapasurot dagiti Lamanite iti pito a dagdaga ken siudad—Awaganda ti bagbagida iti Anti-Nephi-Lehi ket nawayada iti lunod—Sinupring dagiti Amalekite ken Amulonite ti kinapudno. Agarup 90–77 S.C."
            ],
            "verses": [
                {
                    "number": 1,
                    "text": "Adtoy, ita napasamak a nangipatulod ti ari dagiti Lamanite iti pakdaar kadagiti taona, a dida disdissuan kadagiti imada ni Ammon, wenno ni Aaron, wenno ni Omner, wenno ni Himni, wenno asino man kadagiti kabsatda a mapan mangikasaba iti balikas ti Dios, iti sadino man a papananda, iti ania man a paset ti dagada."
                },
                {
                    "number": 2,
                    "text": "Wen, nangipatulod iti bilin kadakuada, a saanda nga aramaten dagiti imada a pangpungo kadakuada, wenno ipisokda ida iti pagbaludan; wenno uray no tupraanda ida, wenno dangranda ida, wenno pagtalawenda ida kadagiti sinagogada, wenno saplitenda ida; wenno dida met ida batuen, ngem nawayada ketdi iti balbalayda, ken kasta met kadagiti temploda, ken kadagiti santuarioda."
                },
                {
                    "number": 3,
                    "text": "Ket iti kasta makapanda mangikasaba iti balikas a maibatay iti tarigagayda, ta napasuroten ti ari iti Apo, ken isuda amin a sangakabbalayan; ngarud impaulogna ti pakdaarna kadagiti taona iti intero a daga, tapno awan ti makalapped iti balikas ti Dios, ngem maiwaras ketdi iti intero a daga, tapno maallukoy dagiti taona maipanggep iti kinadangkes ti kannawidan dagiti ammada, ken tapno maallukoyda nga agkakabsatda amin, ken tapno saan a rumbeng a mamapatayda, wenno agsamsam, wenno agtakaw, wenno makiabig, wenno agaramid iti ania man a kita ti kinadangkes."
                },
                {
                    "number": 4,
                    "text": "Ket ita napasamak nga idi naipaulog ti ari ti pakdaarna, a napan ni Aaron ken dagiti kabsatna iti tunggal siudad, ken iti tunggal balay a pagdaydayawan, a mangbangon iti simsimbaan, ken mangted-pateg kadagiti saserdote ken maestro iti intero a daga kadagiti Lamanite, a mangikasaba ken mangisuro iti balikas ti Dios kadakuada; ket kasta ti nanipudan ti dakkel a balligida."
                },
                {
                    "number": 5,
                    "text": "Ket rinibribu ti naikkan iti pannakaammo iti Apo, wen, rinibribu ti naikkan iti panamati kadagiti kannawidan dagiti Nephite; ken naisuro kadakuada dagiti kasuratan ken padpadto a naited nga agingga iti agdama."
                },
                {
                    "number": 6,
                    "text": "Ket kas iti kinainanama ti panagbiag ti Apo, kasta met ti kinainanama ti kaadu ti namati, wenno kas iti kaadu ti naikkan iti pannakaammo iti kinapudno, babaen ti panangasaba ni Ammon ken dagiti kabsatna, a maibatay iti espiritu ti pammaltiing ken panagipadto, ket agar-aramid kadakuada ti pannakabalin ti Dios iti milagro—wen, kunak kadakayo, iti panagbiag ti Apo, iti kaadu dagiti Lamanite a namati iti panangasabada, ken napasurot iti Apo, pulos a dida nagikay."
                },
                {
                    "number": 7,
                    "text": "Ta nagbalinda a nalinteg a tattao; indissoda dagiti armas iti yaalsada, ket saandan a binusor pay ti Dios, wenno asino man kadagiti kabsatda."
                },
                {
                    "number": 8,
                    "text": "Ita, isu dagitoy dagiti napasurot iti Apo:"
                },
                {
                    "number": 9,
                    "text": "Dagiti tao dagiti Lamanite nga adda iti daga ti Ismael;"
                },
                {
                    "number": 10,
                    "text": "Ken kasta met dagiti tao dagiti Lamanite nga adda iti daga ti Middoni;"
                },
                {
                    "number": 11,
                    "text": "Ken kasta met dagiti tao dagiti Lamanite nga adda iti siudad ti Nephi;"
                },
                {
                    "number": 12,
                    "text": "Ken kasta met dagiti tao dagiti Lamanite nga adda iti daga ti Shilom, ken dagiti adda iti daga ti Shemlon, ken iti siudad ti Lemuel, ken iti siudad ti Shimnilon."
                },
                {
                    "number": 13,
                    "text": "Ket dagitoy ti nagan dagiti siudad dagiti Lamanite a napasurot iti Apo; ket dagitoy dagiti nangidisso kadagiti armas iti yaalsada, wen, amin dagiti armasda a pakigubat; ket Lamaniteda amin."
                },
                {
                    "number": 14,
                    "text": "Ket saan a napasurot dagiti Amalekite, malaksid ti maysa; wenno uray no maysa la koma kadagiti Amulonite; ngem pinatangkenda ti puspusoda, ken kasta met dagiti puso dagiti Lamanite iti dayta a paset ti daga a nagnaedanda, wen, amin a purok ken amin a siudadda."
                },
                {
                    "number": 15,
                    "text": "Ngarud, ninaganantayo amin a siudad dagiti Lamanite a nagbabawian ken nakaammuanda iti kinapudno, ken nakapasurotanda."
                },
                {
                    "number": 16,
                    "text": "Ket ita napasamak a napnuan tarigagay ti ari ken dagiti napasurot a maaddaanda iti nagan, tapno adda pakailasinanda kadagiti kabsatda; ngarud kinainnuman ti ari da Aaron ken ti adu kadagiti saserdoteda, maipanggep iti nagan nga ipanaganda kadakuada, tapno adda pakailasinan kadakuada."
                },
                {
                    "number": 17,
                    "text": "Ket napasamak nga inaramatda ti naganda nga Anti-Nephi-Lehi; ket naawaganda itoy a nagan ket saandan a naawagan iti Lamanite."
                },
                {
                    "number": 18,
                    "text": "Ket nangrugida a nakagaggaget a tattao; wen, ket mannakigayyemda kadagiti Nephite; ngarud, linuktanda ti pannakikinnaawatanda kadakuada, ket saanen a sinurot ida ti lunod ti Dios."
                }
            ]
        },
        "/study/scriptures/bofm/alma/24": {
            "uri": "/study/scriptures/bofm/alma/24",
            "title": "Alma 24",
            "data_type": "chapter",
            "chapter_name": "Kapitulo 24",
            "chapter_summary": [
                "Umay dagiti Lamanite a mangbusor kadagiti tao ti Dios—Agragsak dagiti Anti-Nephi-Lehi ken ni Cristo ket sarungkaran ida dagiti anghel—Pilienda ti agrigat iti patay ngem ti mangsalaknib iti bagbagida—Adu pay a Lamanite ti mapasurot. Agarup 90–77 S.C."
            ],
            "verses": [
                {
                    "number": 1,
                    "text": "Ket napasamak a dagiti Amalekite ken dagiti Amulonite ken dagiti Lamanite nga adda iti daga ti Amulon, ken kasta met iti daga ti Helam, ken adda iti daga ti Jerusalem, ken iti ababa a pannao, iti amin a daga iti aglawlaw, a saan pay a napasurot ken saan pay a nangaklon iti nagan nga Anti-Nephi-Lehi, sinugsogan ida dagiti Amalekite ken dagiti Amulonite a manggura kadagiti kabsatda."
                },
                {
                    "number": 2,
                    "text": "Ket naglapusanan ti gurada kadakuada, nga uray la a rinugianda ti immalsa iti arida, nga uray la a dida bigbigen nga isu ti arida; ngarud, nakirupakda kadagiti tao dagiti Anti-Nephi-Lehi."
                },
                {
                    "number": 3,
                    "text": "Ita intalek ti ari ti pagarian iti lalaki nga anakna, ket ninagananna iti Anti-Nephi-Lehi."
                },
                {
                    "number": 4,
                    "text": "Ket natay ti ari iti dayta met la a tawen a panangrugi dagiti Lamanite nga agsagana a makigubat kadagiti tao ti Dios."
                },
                {
                    "number": 5,
                    "text": "Ita idi nakita da Ammon ken dagiti kabsatna ken amin dagiti simmurot kenkuana ti panagsagana dagiti Lamanite a mangdadael kadagiti kabsatda, immayda iti daga ti Midian, ket sadiay nasarakan ni Ammon amin dagiti kabsatna; ket manipud sadiay immayda iti daga ti Ismael tapno makapagiinnumanda ken ni Lamoni ken kasta met dagiti kabsatna nga Anti-Nephi-Lehi, no ania ti aramidenda a mangsalaknib iti bagbagida kadagiti Lamanite."
                },
                {
                    "number": 6,
                    "text": "Ita awan ti uray no maysa a kararua kadagiti tao a napasurot iti Apo a nangitag-ay iti armas a maibusor kadagiti kabsatda; awan, dida pay pulos nagsagana iti gubat; wen, ken kasta met ti imbilin kadakuada ti arida."
                },
                {
                    "number": 7,
                    "text": "Ita, dagitoy dagiti balikas nga imbagana kadagiti tao maipanggep itoy a banag: Agyamanak iti Diosko, ay-ayatek a tattaok, ta siimbag ti naindaklan a Diostayo a nangibaon kadagitoy kabsattayo, a Nephite, kadatayo tapno kasabaandatayo, ken tapno allukoyendatayo kadagiti kannawidan dagiti nadangkes nga ammatayo."
                },
                {
                    "number": 8,
                    "text": "Ket adtoy, agyamanak iti naindaklan a Diosko ta inikkannatayo iti paset ti espirituna a mangpalukneng iti puspusotayo, ta naluktantayo ti pannakikinnaawatantayo kadagitoy a kakabsat, a Nephite."
                },
                {
                    "number": 9,
                    "text": "Ket adtoy, agyamanak pay iti Diosko, ta babaen ti pannakalukat daytoy a pannakikinnaawatan inannugottayo dagiti basoltayo, ken iti adu a pammapatay a naaramidtayo."
                },
                {
                    "number": 10,
                    "text": "Ken agyamanak pay iti Diosko, wen, ti naindaklan a Diosko, ta impalubosna kadatayo ti panangibabawitayo kadagitoy a banag, ken kasta met ti panangpakawanna kadatayo iti adu a basbasol ken pammapatay a naaramidtayo, ken ti panangikkatna iti manidsidir a basol iti puspusotayo, babaen ti pannakaikari ti Anakna."
                },
                {
                    "number": 11,
                    "text": "Ket ita adtoy, kakabsatko, agsipud ta daytoy laeng ti maaramidtayo (ta datayo ti kangrunaan a napukaw iti amin a sangkataw-an) a mangibabawi iti amin a basbasoltayo ken ti adu a pammapatay a naaramidtayo, ken ti panangawattayo iti Dios a mangyadayo kadakuada iti puspusotayo, ta ti la naan-anay a panagbabawi ti maaramidtayo iti Dios tapno maikkat dagiti mansatayo—"
                },
                {
                    "number": 12,
                    "text": "Ita, kapatgan nga ay-ayatek a kakabsatko, gapu iti panangikkat ti Dios iti mansatayo, ket nagbalin a nasilap dagiti espadatayo, saantayo ngaruden a mansaan pay dagiti espadatayo iti dara dagiti kabsattayo."
                },
                {
                    "number": 13,
                    "text": "Adtoy, kunak kadakayo, Saan, pagtalinaedentayo dagiti espadatayo a di mamansaan iti dara dagiti kabsattayo; ta nalabit, a no mansaantayo manen dagiti espadatayo saandanton a mapasilap pay babaen ti dara ti Anak ti naindaklan a Diostayo, a maibukbokto para iti pannakasubbot ti basbasoltayo."
                },
                {
                    "number": 14,
                    "text": "Ket kinaasiannatayo ti naindaklan a Dios, ket impalubosna a maammuantayo dagitoy a banag tapno saantayo a mapukaw; wen, ket insaksakbayna nga impalubos a maammuantayo dagitoy a banag, agsipud ta ay-ayatenna dagiti kararuatayo a kas iti panangayatna kadagiti annaktayo; ngarud, gapu iti asina sinarungkarannatayo babaen dagiti anghelna, tapno maipakaammo ti plano ti pannakaisalakan kadatayo ken kasta met kadagiti sumarsaruno a kaputotan."
                },
                {
                    "number": 15,
                    "text": "O, anian a kinamanangngaasi ti Dios! Ket ita adtoy, tangay nabaelantayon nga inikkat ti mansatayo, ket napasilapen dagiti espadatayo, idulintayo ida tapno agtalinaed ti kinasilapda, a kas pammaneknektayo iti Diostayo iti maudi nga aldaw, wenno iti aldaw a maawagantayo nga agtakder iti sangona tapno maukom, tapno ditayo mamansaan dagiti espadatayo iti dara dagiti kabsattayo manipud iti pannangtedna kadatayo iti balikasna ken pinagbalinnatayo a nadalus manipud idi."
                },
                {
                    "number": 16,
                    "text": "Ket ita, kakabsatko, no panggependatayo a dadaelen dagiti kabsattayo, adtoy, ilemmengtayo dagiti espadatayo, wen, uray pay no ikalitayo iti nauneg iti daga, tapno agtalinaedda a nasilap, a pammaneknek a pulos a ditayo ida inaramat, iti maudi nga aldaw; ket no dadaelendatayo dagiti kabsattayo, adtoy, mapantayo iti Diostayo ket maisalakantayo."
                },
                {
                    "number": 17,
                    "text": "Ket ita napasamak nga idi naigibus ti ari ti panagsaona, ken nakapagtitiponen amin dagiti tao, innalada dagiti espadada, ken amin nga armas a naaramat iti pannakapagayus ti dara ti tao, ket inkalida ida iti nauneg iti daga."
                },
                {
                    "number": 18,
                    "text": "Ket daytoy ti inaramidda, ta adda iti imatangda ti pammaneknek iti Dios, ken kasta met kadagiti tao, a pulos a dida aramaten manen dagiti armas a pagpaayus iti dara ti tao; ket daytoy ti inaramidda, a mamasingked ken makitulag iti Dios, nga idinto a pagayusenda ti dara dagiti kabsatda itdenda ketdi ti biagda; ken idinto nga alaenda manipud iti kabsat itdenda ketdi kenkuana; ken idinto a palabsenda dagiti aldawna nga awan ar-aramidenda agtrabahoda ketdi a sigagaed babaen dagiti imada."
                },
                {
                    "number": 19,
                    "text": "Ket kasta a nakitatayo dayta, idi mapapati dagiti Lamanite ken maammuanda ti kinapudno, natibkerda, ket ituredda ti patay idinto nga agaramidda iti basol; ket kasta a nakitatayo nga inkalida dagiti armasda iti lugar, wenno inkalida dagiti armasda a pakigubat, para iti kappia."
                },
                {
                    "number": 20,
                    "text": "Ket napasamak a dagiti kabsatda, a Lamanite, nagsaganada a makigubat, ket immayda iti daga ti Nephi iti panggep a mangdadael iti ari, ken mangipatugaw iti sabali a sukatna, ken kasta met a mangdadael kadagiti tao nga Anti-Nephi-Lehi iti daga."
                },
                {
                    "number": 21,
                    "text": "Ita idi nakita dagiti tao ti irarautda kadakuada napanda sinabat ida, ket indasayda ida iti sakaananda iti daga, ket rinugianda nga inawagan ti nagan ti Apo; ket addada iti kasta a kasasaad idi rugian ida a darupen dagiti Lamanite, ken rinugianda a patayen ida iti espada."
                },
                {
                    "number": 22,
                    "text": "Ket kasta nga awan ti nasabatda a panagkedked, a pinapatayda ti sangaribu ken lima kadakuada; ket ammotayo a nabendisionanda, ta napanda nakipagnaed iti Diosda."
                },
                {
                    "number": 23,
                    "text": "Ita idi nakita dagiti Lamanite a saan nga agsanud dagiti kabsatda iti espada, wenno aglisi iti kanawan nga ima wenno iti kanigid, ngem naidasayda ketdi a naungaw, ken dinayawda ti Dios uray pay iti baet ti pannakaungawda iti espada—"
                },
                {
                    "number": 24,
                    "text": "Ita idi nakita dagiti Lamanite daytoy nagparbengda a mangpatay kadakuada; ket adu kadakuada ti dimmakkel ti pusona kadagiti kabsatda a natuang iti espada, ta nagbabawida kadagiti banag a naaramidda."
                },
                {
                    "number": 25,
                    "text": "Ket napasamak nga indissoda dagiti armas a pakigubatda, ket saandan a pinidut pay ida, ta nangriknada iti pammapatay a naaramidda; ket inasitganda dagiti kabsatda, a nangnamnama iti kaasi dagiti ima a nakalayat a mangpapatay kadakuada."
                },
                {
                    "number": 26,
                    "text": "Ket napasamak a nagtitipon dagiti tao ti Dios iti dayta nga aldaw iti ad-adu pay ngem iti bilang dagiti napapatay; ket nalinteg a tattao dagiti napapatay, ngarud awan ti pamkuatantayo nga agduadua iti pannakaisalakanda."
                },
                {
                    "number": 27,
                    "text": "Ket awan ti nadangkes a tao a kaduada a napapatay; ngem adda nasursurok ngem sangaribu a nakaitedan ti pannakaammo iti kinapudno; kasta ti pannakakitatayo nga adu a wagas ti maaramid ti Apo iti pannakaisalakan dagiti taona."
                },
                {
                    "number": 28,
                    "text": "Ita dagiti Amalekite ken Amulonite ti kadakkelan ti bilang kadagiti Lamanite a nagpapatay iti nakaad-adu kadagiti kabsatda, kas iti wagas dagiti Nehor ti kadakkelan iti bilang kadakuada."
                },
                {
                    "number": 29,
                    "text": "Ita, kadagiti simmurot kadagiti tao ti Apo, awan ti Amalekite wenno Amulonite, wenno iti wagas ni Nehor, ngem kapupuon ida da Laman ken Lemuel."
                },
                {
                    "number": 30,
                    "text": "Ket kasta ti kinalawag ti pannakariknatayo, a kalpasan ti pannakapalag-an dagiti tao babaen ti Espiritu ti Dios, ken naaddaandan iti nawadwad a pannakaammo kadagiti banag a maipanggep iti kinalinteg, sa kalpasanna kumalilis nga agturong iti basol ken agsalungasing, agbalinda a natangtangken, ket iti kasta agbalin a nakarkaro ti kasasaadda ngem no saanda koma a naam-ammuan dagitoy a banag."
                }
            ]
        },
        "/study/scriptures/bofm/alma/25": {
            "uri": "/study/scriptures/bofm/alma/25",
            "title": "Alma 25",
            "data_type": "chapter",
            "chapter_name": "Kapitulo 25",
            "chapter_summary": [
                "Agsaknap ti panagraut dagiti Lamanite—Mapukaw ti bukel dagiti saserdote ni Noe a kas impadto ni Abinadi—Adu a Lamanite ti mapasurot ken kumappon kadagiti tao nga Anti-Nephi-Lehi—Mamatida ken ni Cristo ket surotenda ti paglintegan ni Moises. Agarup 90–77 S.C."
            ],
            "verses": [
                {
                    "number": 1,
                    "text": "Ket adtoy, ita napasamak nga ad-adda a rimmungsot dagidiay a Lamanite gapu ta napapatayda dagiti kabsatda; ngarud insapatada ti panagibalesda kadagiti Nephite; ket saandan a ginamgam pay a papatayen dagiti tao nga Anti-Nephi-Lehi iti dayta a panawen."
                },
                {
                    "number": 2,
                    "text": "Ngem innalada dagiti buyotda ket napanda kadagiti nagbedngan ti daga ti Zarahemla, ket dinarupda dagiti tao nga adda iti daga ti Ammonihah ket dinadaelda ida."
                },
                {
                    "number": 3,
                    "text": "Ket kalpasanna, adu ti pannakirupakda kadagiti Nephite, a nakapasanudan ken nakapapatayanda."
                },
                {
                    "number": 4,
                    "text": "Ket naibilang kadagiti Lamanite a napapatay ti dandani amin a bukel ni Amulon ken dagiti kabsatna, a dagiti saserdote ni Noe, ket napapatayda babaen dagiti ima dagiti Nephite;"
                },
                {
                    "number": 5,
                    "text": "Ket dagiti nabati, gapu ta nakalibasda iti langalang iti daya, ken gapu ta narabsutda ti bileg ken panangituray dagiti Lamanite, imbilinda a nasken nga adu kadagiti Lamanite ti mapukaw iti apuy gapu iti pammatida—"
                },
                {
                    "number": 6,
                    "text": "Ta adu kadakuada, kalpasan ti panaglak-amda iti adu a pukaw ken adu a rigat, nangrugida a nasugsogan a manglagip kadagiti balikas nga inkasaba kadakuada da Aaron ken dagiti kabsatna iti dagada; ngarud rinugianda ti di namati kadagiti kannawidan dagiti ammada, ket namatida iti Apo, ken inikkanna iti naindaklan a bileg dagiti Nephite; ket iti kasta adu kadakuada ti napasurot iti langalang."
                },
                {
                    "number": 7,
                    "text": "Ket napasamak a kinayat dagidiay agturay a nabati kadagiti annak ni Amulon a mapapatayda, wen, amin dagidiay a namati kadagitoy a banag."
                },
                {
                    "number": 8,
                    "text": "Ita daytoy a kinabannuar ti nakaigapuan ti kaadu kadagiti kabsatda ti nasugsogan nga agpungtot; ket nangrugi dita ti sinnupanget iti langalang; ket rinugian dagiti Lamanite inanup ti bukel ni Amulon ken dagiti kabsatna ket rinugianda a pinatay ida; ket kimmamangda iti langalang iti daya."
                },
                {
                    "number": 9,
                    "text": "Ket adtoy maan-anupda ita nga aldaw dagiti Lamanite. Kasta ti pannakapasamak dagiti balikas ni Abinadi, nga imbagana maipanggep iti bukel dagiti saserdote a nangayat nga aglak-am iti patay iti apuy."
                },
                {
                    "number": 10,
                    "text": "Ta kinunana kadakuada: Ania man ti aramidenyo kaniak kastanto met ti kita dagiti banag nga umay."
                },
                {
                    "number": 11,
                    "text": "Ket ita ni Abinadi ti immuna a naglak-am iti patay iti apuy gapu iti pammatina iti Dios; ita kastoy ti kayatna a sawen, nga adu ti aglak-am iti patay iti apuy, a maibatay iti linak-amna."
                },
                {
                    "number": 12,
                    "text": "Ket kinunana kadagiti saserdote ni Noe a kayat dagiti bukelda nga adu ti mapapatay, a kas iti napasamakna, ken maiwarawarada iti ganggannaet ken mapapatay, a kas iti karnero nga awanan iti agpaspastor nga inullaw ken pinatay dagiti atap nga ayup; ket ita adtoy, napaneknekan dagitoy a balikas, ta pinapanaw ida dagiti Lamanite, ken naanupanda, ken nadangranda."
                },
                {
                    "number": 13,
                    "text": "Ket napasamak nga idi nakita dagiti Lamanite a dida madaeran dagiti Nephite nagsublida manen iti dagada; ket adu kadakuada ti immay nagnaed iti daga ti Ismael ken iti daga ti Nephi, ket intiponda ti bagbagida kadagiti tao ti Dios, a tattao nga Anti-Nephi-Lehi."
                },
                {
                    "number": 14,
                    "text": "Ken kasta met nga inkalida dagiti armasda a pakigubat, a maibatay iti inaramid dagiti kabsatda, ket nangrugida a nagbalin a nalinteg a tattao; ket nagnada kadagiti wagas ti Apo, ken tinungpalda dagiti bilinna ken dagiti alagadenna."
                },
                {
                    "number": 15,
                    "text": "Wen, ket sinurotda ti paglintegan ni Moises; ta nasken unay a surotenda pay ti paglintegan ni Moises, ta saan pay a natungpal amin. Ngem iti laksid ti paglintegan ni Moises, insaganaanda ti yaay ni Cristo, iti pannakaamirisda a kita ti yaayna ti paglintegan ni Moises, ken namati a nasken a surotenda dagidiay aramid iti ruar agingga iti kanito nga ipalgakna kadakuada."
                },
                {
                    "number": 16,
                    "text": "Ita dida impagarup a dumteng ti pannakaisalakan babaen ti paglintegan ni Moises; ngem nagbalin ti paglintegan ni Moises a mangpapigsa iti pammatida ken ni Cristo; ket iti kasta napagtalinaedda ti namnamada babaen ti pammati, nga agturong iti agnanayon a pannakaisalakan, nga agpampannuray iti espiritu ti pammadto, a nangibaga kadagidiay banag nga umay."
                },
                {
                    "number": 17,
                    "text": "Ket ita adtoy, nalaus ti ragsak da Ammon, ken Aaron, ken Omner, ken Himni, ken dagiti kabsatda, iti balligi a naragpatda kadagiti Lamanite, iti pannakakitada iti panangipalubos ti Apo kadakuada a maibatay kadagiti kararagda, ken kasta met a pinaneknekanna nga imbinsabinsa kadakuada ti balikasna."
                }
            ]
        },
        "/study/scriptures/bofm/alma/26": {
            "uri": "/study/scriptures/bofm/alma/26",
            "title": "Alma 26",
            "data_type": "chapter",
            "chapter_name": "Kapitulo 26",
            "chapter_summary": [
                "Agdaydayaw ni Ammon iti Apo—Mapapigsa dagiti napudno babaen ti Apo ken maikkanda iti pannakaammo—Babaen ti pammati makaawis dagiti tao iti rinibribu a kararua nga agbabawi—Adda iti Dios ti amin a bileg ket matukodna amin a banag. Agarup 90–77 S.C."
            ],
            "verses": [
                {
                    "number": 1,
                    "text": "Ket ita, dagitoy dagiti balikas ni Ammon kadagiti kabsatna, a kastoy ti panangibagana: Kakabsatko a lallaki ken kakabsat, adtoy kunak kadakayo, anian a nagindaklan ti gapu ti pagragsakantayo; ta impagaruptayo kadi idi nangrugitayo iti daga ti Zarahemla nga itden kadatayo ti Dios ti kastoy a naindaklan a bendision?"
                },
                {
                    "number": 2,
                    "text": "Ket ita, saludsodek, ania dagiti naindaklan a bendision ti intedna kadatayo? Maibagayo kadi?"
                },
                {
                    "number": 3,
                    "text": "Adtoy, sungbatak a para kadakayo; ta dagiti kabsattayo, a Lamanite, addada idi iti sipnget, wen, uray pay iti kasipngetan a derraas, ngem adtoy, mano kadakuada ti naiturong a mangimatang iti datdatlag a lawag ti Dios! Ket daytoy a bendision ti naipaay kadatayo, ta naaramattayo a ramit dagiti ima ti Dios a mangipatungpal itoy naindaklan nga aramid."
                },
                {
                    "number": 4,
                    "text": "Adtoy, rinibu kadakuada ti nagragsak, ken naitipon iti ikub ti Dios."
                },
                {
                    "number": 5,
                    "text": "Adtoy, naluomen ti talon, ket nagasatkayo, ta impakanyo ti kumpay, ket naganikayo iti kabaelanyo, wen, nagmalmalemkayo a nagtrabaho; ket adtoy ti bilang dagiti binettekyo! Ket maurnongdanto iti sarusar, tapno saanda a madadael."
                },
                {
                    "number": 6,
                    "text": "Wen, saanto ida a mapuri ti bagyo iti maudi nga aldaw; wenno mapag-ut ida dagiti alipugpog; ngem inton umay ti bagyo aguurnongdanto iti lugarda, tapno saan ida a madaleb ti bagyo; wen, wenno maitayab ida ti narurungsot nga angin iti sadino man a pangiturongan kadakuada ti kabusorda."
                },
                {
                    "number": 7,
                    "text": "Ngem adtoy, addada kadagiti ima ti Apo ti panagani, ket kukuana ida; ket pagungarennanto ida iti maudi nga aldaw."
                },
                {
                    "number": 8,
                    "text": "Madaydayaw ti nagan ti Diostayo; agkantatayo iti pannakaidayawna, wen, mangtedtayo iti panagyaman iti nasantuan a naganna, ta nagaramid iti kinalinteg iti agnanayon."
                },
                {
                    "number": 9,
                    "text": "Ta no saantayo a pimmanaw iti daga ti Zarahemla, dagitoy napateg nga ay-ayatentayo a kakabsat, a sipapateg a nangayat kadatayo, nalabit nga agkinkintayegda pay laeng iti nalaus a gurada kadatayo, wen, ken nalabit met a ganggannaetda pay laeng iti Dios."
                },
                {
                    "number": 10,
                    "text": "Ket napasamak nga idi naisao ni Ammon dagitoy a balikas, binabalaw ni kabsatna nga Aaron, a kinunana: Ammon, amkek a pagbalinennaka a palangguad ti rag-om."
                },
                {
                    "number": 11,
                    "text": "Ngem kinuna ni Ammon kenkuana: Saanko a pagpalangguad ti pigsak, wenno ti pannakaammok; ngem adtoy, napnoak iti rag-o, wen, agliplippias ti pusok iti rag-o, ket idir-ik ti Diosko."
                },
                {
                    "number": 12,
                    "text": "Wen, ammok nga awananak; no ti pigsak nakapsutak; ngarud saanko nga ipalangguad ti bagik, ngem ipalangguadko ti Diosko, ta babaen ti pigsana maaramidko ti amin a banag; wen, adtoy, adu a naindaklan a milagro ti naipakitatayo ditoy a daga, iti dayta idaydayawtayo ti naganna iti agnanayon."
                },
                {
                    "number": 13,
                    "text": "Adtoy, mano a ribu dagiti kabsattayo a naruk-atanna iti saem ti impierno; ket naikuyogda a mangkanta iti mannubbot nga ayat, ket gapu daytoy iti bileg ti balikasna nga adda kadatayo, ngarud awan kadi ti dakkel a kalintegantayo nga agragsak?"
                },
                {
                    "number": 14,
                    "text": "Wen, adda kalintegantayo a mangidaydayaw kenkuana iti agnanayon, ta isu ti Kangatuan a Dios, ket rinuk-atanna dagiti kabsattayo iti kawar ti impierno."
                },
                {
                    "number": 15,
                    "text": "Wen, nalikmotda iti agnanayon a sipnget ken pannakadadael; ngem adtoy, intedna kadakuada ti agnanayon a lawagna, wen, iti agnanayon a pannakaisalakan; ket nalikmotda iti awan umartap iti kalabon nga ayatna; wen, ket nagbalintayo a ramit dagiti imana a mangaramid itoy naindaklan ken datdatlag nga aramid."
                },
                {
                    "number": 16,
                    "text": "Ngarud, idaydayawtayo, wen, idaydayawtayo ti Apo; wen, agragsaktayo, ta napnon ti rag-otayo; wen, dayawentayo ti Diostayo iti agnanayon. Adtoy, asino ti makaitangsit iti kasta unay iti Apo? Wen, asino ti makaibaga iti kasta unay iti naindaklan a bilegna, ken iti kaasina, ken ti naunday a panagituredna para kadagiti annak ti tattao? Adtoy, kunak kadakayo, awan ti masaok uray no sangkabassit laeng iti mariknak."
                },
                {
                    "number": 17,
                    "text": "Asino ti nangipagarup a kasta ti kinamanangngaasi ti Dios ta inagawnatayo iti nakaam-amak, napnuan basol, ken nakarugrugit a kasasaad?"
                },
                {
                    "number": 18,
                    "text": "Adtoy, nagpungtottayo pay, a nabuyogan iti nakaro a pammutbuteng a mangdadael iti simbaanna."
                },
                {
                    "number": 19,
                    "text": "O kalpasanna, apay a dinatayo inkumit iti nakaam-amak a pannakadadael, wen, apay a dina binay-an nga agdisso kadatayo ti espada ti lintegna, ket dusaennatayo iti agnanayon a liday?"
                },
                {
                    "number": 20,
                    "text": "O, ti kararuak, agarup a kas iti sigud, napunas iti panunot. Adtoy, dina inaramat ti lintegna kadatayo, ngem ti ketdi naindaklan a kaasina ti pinangaonna kadatayo iti dayta awan inggana a taaw ti patay ken ladingit, agingga iti pannakaisalakan dagiti kararuatayo."
                },
                {
                    "number": 21,
                    "text": "Ket ita adtoy, kakabsatko, ania ti gagangay a tao nga adda a makaammo kadagitoy a banag? Kunak kadakayo, awan ti makaammo kadagitoy a banag, malaksid ti agbabawi a silaladingit."
                },
                {
                    "number": 22,
                    "text": "Wen, isu nga agbabawi ken mangsursurot iti pammati, ken mangyeg kadagiti napintas a balikas, ken agkararag a kanayon nga awan ressatna—iti dayta ti pakaipaayan ti pannakaammo iti kinadatdatlag ti Dios; wen, iti kasta ti maitedto a mangibutaktak kadagiti banag a di pay naibutaktak; wen, ket maitedto dayta a mangyeg iti panagbabawi kadagiti rinibu a kararua, a kas iti pannakaitedna kadatayo a mangipaay iti panagbabawi kadagiti kabsattayo."
                },
                {
                    "number": 23,
                    "text": "Ita malagipyo kadi, kakabsatko, a kinunatayo kadagiti kabsattayo iti daga ti Zarahemla, a mapantayo iti daga ti Nephi, a mangasaba kadagiti kabsattayo, dagiti Lamanite, ket kinatawaandatayo nga inumsi?"
                },
                {
                    "number": 24,
                    "text": "Ta kinunada kadatayo: Ipagarupyo kadi a maiturongyo dagiti Lamanite iti pannakaammo iti kinapudno? Ipagarupyo kadi a magutugotyo dagiti Lamanite iti kinakillo dagiti kannawidan dagiti ammada, iti kinasukirda a tao; a maayatan ti puspusoda iti panagayus ti dara; dagiti nangbubos kadagiti aldawda iti kadagsenan a basbasol; a dagiti wagasda wagas dagiti managbasol manipud idi punganay? Ita kakabsatko, malagipyo a daytoy ti pagsasaoda."
                },
                {
                    "number": 25,
                    "text": "Ken kangrunaanna kinunada: Layatantayo ida, tapno dadaelentayo ida ken ti kinamanagbasolda iti daga, amangan la ketdi ta parmekendatayo ket papatayendatayo."
                },
                {
                    "number": 26,
                    "text": "Ngem adtoy, ay-ayatek a kakabsatko, immaytayo iti langalang nga awan ti gagemtayo a mangdadael kadagiti kabsattayo, ngem addaan iti gagem a nalabit a maisalakantayo ti sumagmamano kadagiti kararuada."
                },
                {
                    "number": 27,
                    "text": "Ita idi nalday ti puspusotayo, ket dandanitayon agtukiad, adtoy, lininglingaynatayo ti Apo, ket kinunana: Mapankayo kadagiti kabsatyo, dagiti Lamanite, ibturanyo ti rigrigatyo, ket itdekto kadakayo ti balligi."
                },
                {
                    "number": 28,
                    "text": "Ket ita adtoy, nakadanontayon, ket nailaoktayon kadakuada; ket naibturantayo dagiti linak-amtayo, ket inturedtayo ti tunggal panagwaywayas; wen, nagbiahetayo a namalaybalay, a nagtalek iti kaasi ti lubong—saan laeng nga iti kaasi ti lubong ngem iti pay kaasi ti Dios."
                },
                {
                    "number": 29,
                    "text": "Ket nakastrektayo kadagiti balayda ket insurotayo ida, ken insurotayo ida iti kalkalsadada; wen, ken insurotayo ida iti turturodda; ken kasta met a simrektayo kadagiti temploda ken kadagiti sinagogada ket insurotayo ida; ket napapanawtayo, ken nalalais, ken natupraan, ken natungpa; ken nabatotayo, ken natiliw ket napungo iti nalagda a tali, ken naipisok iti pagbaludan; ket babaen ti bileg ken pagsiriban ti Dios nawayawayaantayo manen."
                },
                {
                    "number": 30,
                    "text": "Ket linak-amtayo ti amin a kita ti panagrigat, ket amin daytoy, ta nalabit a datayo ti puon ti salakan ti sumagmamano a kararua; ket ipagaruptayo a naan-anay ti rag-otayo no nalabit a datayo ti puon ti salakan ti sumagmamano."
                },
                {
                    "number": 31,
                    "text": "Ita adtoy, mabalintayo ti kumita ket makitatayo ti bungbunga dagiti aramidtayo; ket bassitda kadi: Kunak kadakayo, Saan, aduda; wen, ket masaksiantayo ti kinapudnoda, gapu iti ayatda kadagiti kabsatda ken kasta met kadatayo."
                },
                {
                    "number": 32,
                    "text": "Ta adtoy, kaykayatda pay nga ibuis ti biagda ngem iti mangkettel iti biag ti kabusorda; ket inkalida iti nauneg iti daga dagiti armasda a pakigubat, gapu iti panagayatda kadagiti kabsatda."
                },
                {
                    "number": 33,
                    "text": "Ket ita adtoy kunak kadakayo, adda kadi pay nabilbileg nga ayat iti intero a daga? Adtoy, kunak kadakayo, Awan, awan ti kasta, uray pay kadagiti Nephite."
                },
                {
                    "number": 34,
                    "text": "Ta adtoy, layatanda dagiti kabsatda; dida ipalubos a mapapatay ti bagbagida. Ngem adtoy mano kadagitoy ti nangidiaya iti biagda; ken ammotayo a napandan iti Diosda, gapu iti ayatda ken iti gurada iti basol."
                },
                {
                    "number": 35,
                    "text": "Ita awan kadi ti kalintegantayo nga agragsak? Wen, kunak kadakayo, awanen ti tattao nga ad-adda nga addaan iti kalintegan nga agragsak ngem datayo, manipud idi punganay ti lubong; wen, ket itaytayoknak ti rag-ok, uray pay iti panangipalangguadko iti Diosko; ta adda kenkuana amin a bileg, amin a nainsiriban; ken amin a pannakaawat; matukodna amin a banag, ket manangngaasi a Nabiag, uray pay iti pannakaisalakan, kadagiti agbabawi ken mamati iti naganna."
                },
                {
                    "number": 36,
                    "text": "Ita no kinapalangguad daytoy, agpalangguadak latta; ta daytoy ti biagko ken silawko, ti rag-ok ken ti pakaisalakanak, ken ti pakasubbotak iti awan inggana a kinaay-ay-ay. Wen, madaydayaw ti nagan ti Diosko, a di nangbaybay-a kadagitoy a tao, a sanga ti kayo ti Israel, ken napukaw iti bagina iti ganggannaet a daga; wen, kunak, madaydayaw koma ti nagan ti Diosko, a di nangbaybay-a kadatayo, a managallaalla iti ganggannaet a daga."
                },
                {
                    "number": 37,
                    "text": "Ita kakabsatko, makitatayo a saan a baybay-an ti Dios ti tunggal tao, uray sadino a daga ti yanda; wen, binilangna dagiti taona, ket adda ti lalaem ti kaasina iti intero a daga. Ita daytoy ti rag-ok, ken naindaklan a panagyamanko; wen, ket mangtedak iti panagyaman iti Diosko iti agnanayon. Amen."
                }
            ]
        },
        "/study/scriptures/bofm/alma/27": {
            "uri": "/study/scriptures/bofm/alma/27",
            "title": "Alma 27",
            "data_type": "chapter",
            "chapter_name": "Kapitulo 27",
            "chapter_summary": [
                "Bilinen ti Apo ni Ammon a mangidaulo kadagiti tao nga Anti-Nephi-Lehi iti natalged—Iti panagsarakda ken Alma, inuyos ti rag-o ni Ammon ti pigsana—Ited kadakuada dagiti Nephite ti daga ti Jershon kadagiti Anti-Nephi-Lehi—Maawaganda iti tattao ni Ammon. Agarup 90–77 S.C."
            ],
            "verses": [
                {
                    "number": 1,
                    "text": "Ita napasamak nga idi nasarakan dagiti Lamanite a nakigubat kadagiti Nephite, kalpasan ti adu a risiris a mangdadael kadakuada, nga awan ti nagmamaayan ti panangtuntonda iti pakadadaelanda, nagsublida manen iti daga ti Nephi."
                },
                {
                    "number": 2,
                    "text": "Ket napasamak a dagiti Amalekite, gapu iti pannakaabakda, nalaus ti pungtotda. Ket idi nakitada a dida mabales dagiti Nephite, rinugianda a sinugsogan dagiti tao nga agpungtot kadagiti kabsatda, dagiti tao nga Anti-Nephi-Lehi; ngarud rinugianda manen a dadaelen ida."
                },
                {
                    "number": 3,
                    "text": "Ita nagkedked manen dagitoy a tao a mangala kadagiti armasda, impalubosda ti bagbagida a mapapatay a maibatay iti tarigagay dagiti kabusorda."
                },
                {
                    "number": 4,
                    "text": "Ita idi nakita ni Ammon ken dagiti kabsatna daytoy aramid a panangdadael kadagiti ipatpateg nga ay-ayatenda, ken kadagiti nangipateg a nangayat unay kadakuada—ta tinaripatoda ida nga awan dumana kadagiti anghel nga imbaon ti Dios a mangisalakan kadakuada iti awan inggana a pannakadadael—ngarud, idi nakita ni Ammon ken dagiti kabsatna daytoy dakkel nga aramid ti panangdadael, natignayda a makipagrikna, ket kinunada iti ari:"
                },
                {
                    "number": 5,
                    "text": "Ummongentayo dagitoy tao ti Apo, ket bumabatayo iti daga ti Zarahemla kadagiti Nephite, ket aglibastayo kadagiti ima dagiti kabusortayo, tapno saantayo a madadael."
                },
                {
                    "number": 6,
                    "text": "Ngem kinuna ti ari kadakuada: Adtoy, dadaelendatayo dagiti Nephite, gapu iti adu a pammapatay ken basbasol a naaramidtayo kadakuada."
                },
                {
                    "number": 7,
                    "text": "Ket kinuna ni Ammon: Mapanak agsaludsod iti Apo, ket no kunana kadatayo, mapankayo kadagiti kabsatyo, mapantayo kadi?"
                },
                {
                    "number": 8,
                    "text": "Ket kinuna ti ari kenkuana: Wen, no kuna ti Apo a mapantayo, mapantayo kadagiti kabsattayo, ket agbalintayo nga adipenda agingga a maikarotayo ti adu a pammapatay ken basbasol a naaramidtayo kadakuada."
                },
                {
                    "number": 9,
                    "text": "Ngem kinuna ni Ammon kenkuana: Maisuppiat iti paglintegan dagiti kabsattayo, nga impaulog ti amak, nga adda kadakuada agbalin nga adipen; ngarud bumabatayo ket agtalektayo iti kaasi dagiti kabsattayo."
                },
                {
                    "number": 10,
                    "text": "Ngem kinuna ti ari kenkuana: Agsaludsodka iti Apo, ket no kunana a mapantayo, mapantayo; wenno mapukawtayo iti daga."
                },
                {
                    "number": 11,
                    "text": "Ket napasamak a napan ni Ammon nagsaludsod iti Apo, ket kinuna ti Apo kenkuana:"
                },
                {
                    "number": 12,
                    "text": "Yadayom dagitoy a tao ditoy a daga, tapno saanda a mapukaw; ta napigsa ti pananggemgem ni Satanas iti puspuso dagiti Amalekite, a nangsugsog kadagiti Lamanite a manggura kadagiti kabsatda tapno patayenda ida; ngarud yadayom ida itoy a daga; ket mabendisionan dagitoy a tao itoy a kaputotan, ta taginayonek ida."
                },
                {
                    "number": 13,
                    "text": "Ket ita napasamak a napan ni Ammon imbaga iti ari ti amin a balikas nga imbaga kenkuana ti Apo."
                },
                {
                    "number": 14,
                    "text": "Ket inurnongda amin dagiti taoda, wen, amin dagiti tao ti Apo, ken inurnongda amin dagiti arban ken dinguenda, ket pimmanawda iti daga, ket dimtengda iti langalang a nangbingay iti daga ti Nephi ken iti daga ti Zarahemla, ket immasidegda iti nagbeddengan ti daga."
                },
                {
                    "number": 15,
                    "text": "Ket napasamak a kinuna ni Ammon kadakuada: Adtoy, mapankami kadagiti kabsatko iti daga ti Zarahemla, ket agbatikayo ditoy agingga nga agsublikami; ket padasenmi ti puspuso dagiti kabsattayo, no palubosandatayo a mapan iti dagada."
                },
                {
                    "number": 16,
                    "text": "Ket napasamak nga iti papan ni Ammon iti daga, a nakasaritada kadagiti kabsatna ni Alma, iti lugar a nasaon; ket adtoy, naragsak daytoy a panagkikita."
                },
                {
                    "number": 17,
                    "text": "Ita napnuan rag-o ni Ammon nga uray la a napnek; wen, inalimon ti rag-ona iti Dios, nga uray la a nauyos ti pigsana; ket naglusdoy manen iti daga."
                },
                {
                    "number": 18,
                    "text": "Ita saan kadi nga aglaplapusanan daytoy a rag-o? Adtoy, rag-o daytoy nga awan ti mabalin nga umawat malaksid ti napudno nga agbabawi a silaladingit ken napakumbaba nga agsapsapul iti ragsak."
                },
                {
                    "number": 19,
                    "text": "Ita talaga a napnuan rag-o ni Alma a nangsarabo kadagiti kabsatna, kasta met ti rag-o ni Aaron, ken ni Omner, ken ni Himni; ngem adtoy saan a rinimbawan ti rag-oda ti pigsada."
                },
                {
                    "number": 20,
                    "text": "Ket ita napasamak nga indauluan ni Alma dagiti kabsatna nga agsubli iti daga ti Zarahemla; uray pay iti balayna. Ket napanda imbaga iti pangulo nga ukom ti amin a napasamak kadakuada iti daga ti Nephi, kadagiti kabsatda, dagiti Lamanite."
                },
                {
                    "number": 21,
                    "text": "Ket napasamak a nangipatulod ti pangulo nga ukom iti pakdaar iti intero a daga, a tarigagayanna ti timek dagiti tao maipanggep iti panangawatda kadagiti kabsatda, a tattao dagiti Anti-Nephi-Lehi."
                },
                {
                    "number": 22,
                    "text": "Ket napasamak a dimteng ti timek dagiti tao, a nagkuna: Adtoy, itedmi ti daga ti Jershon, nga adda iti daya nga asideg ti baybay, a nayariping iti daga ti Bountiful, nga adda iti abagatan ti daga ti Bountiful; ket daytoy daga a Jershon ti daga nga itedmi a tawiden dagiti kabsattayo."
                },
                {
                    "number": 23,
                    "text": "Ket adtoy, ikabiltayo dagiti buyottayo iti nagbaetan ti daga ti Jershon ken ti daga ti Nephi, tapno masalaknibantayo dagiti kabsattayo iti daga ti Jershon; ket aramidentayo daytoy para kadagiti kabsattayo, gapu iti butengda a mangitag-ay iti armas a maibusor kadagiti kabsatda wenno makaaramidda iti basol; ket napasamak daytoy nalaus a butengda gapu iti napasnek a panagbabawida, a gapu iti adu a pammapatayda ken nakaam-amak a kinadangkesda."
                },
                {
                    "number": 24,
                    "text": "Ket ita adtoy, kastoy ti aramidentayo kadagiti kabsattayo, tapno matawidda ti daga ti Jershon; ket salaknibantayo ida kadagiti kabusorda kadagiti buyottayo, no la ketdi ibingayandatayo iti taraonda a pangtulongda kadatayo a pangtaginayontayo kadagiti buyottayo."
                },
                {
                    "number": 25,
                    "text": "Ita, napasamak nga idi nangngeg daytoy ni Ammon, nagsubli kadagiti tao nga Anti-Nephi-Lehi, ken kasta met a kimmuyog ken ni Alma, iti langalang, a nagipatakderanda kadagiti toldada, ket impakaammoda kadakuada amin dagitoy a banag. Ken kasta met nga insarita ni Alma kadakuada ti pannakapasurotna a kaduana da Ammon ken Aaron, ken dagiti kabsatna."
                },
                {
                    "number": 26,
                    "text": "Ket napasamak a nangipaay daytoy iti dakkel a rag-o kadakuada. Ket bimmabada iti daga ti Jershon, ket tinagikuada ti daga ti Jershon; ket inawagan ida dagiti Nephite iti tattao ni Ammon; ngarud naam-ammoda iti kasta a nagan kalpasanna."
                },
                {
                    "number": 27,
                    "text": "Ket naibilangda kadagiti tao ni Nephi, kasta met a naibilangda kadagiti tao nga adda iti simbaan ti Dios. Kasta met a naam-ammoda babaen iti kinareggetda iti Dios, ken kasta met iti tattao; ta awan ti pagkurangan ti kinapudnoda ken nalintegda iti amin a banag; ken natibker ti pammatida ken ni Cristo, agingga iti panungpalan."
                },
                {
                    "number": 28,
                    "text": "Ket kagurada la unay ti agpaayus iti dara dagiti kabsatda; ket didanto a pulos kabaelan ti agiggem iti armas a maibusor kadagiti kabsatda; ket pulos a dida kinita ti patay iti nakaam-amak a kasasaad, gapu iti namnama ken paniriganda ken ni Cristo ken ti panagungar; ngarud, inalimonda ti patay babaen ti balligi ni Cristo itoy."
                },
                {
                    "number": 29,
                    "text": "Ngarud, lak-amenda ni patay iti kadagsenan ken katuokan a wagas a mabalin nga ipaay dagiti kabsatda, sakbay a mangalada iti espada ken kampilan a pangdangranda kadakuada."
                },
                {
                    "number": 30,
                    "text": "Ket kasta ti karegta ken pannakaay-ayatda a tao, ti naidaddaduma a tattao ti Apo."
                }
            ]
        },
        "/study/scriptures/bofm/alma/28": {
            "uri": "/study/scriptures/bofm/alma/28",
            "title": "Alma 28",
            "data_type": "chapter",
            "chapter_name": "Kapitulo 28",
            "chapter_summary": [
                "Maparmek dagiti Lamanite iti nakaam-amak a dangadang—Pinullo a ribu ti mapapatay—Maigarangugong dagiti nadangkes iti awan inggana a kinaay-ay-ay; maragpat dagiti nalinteg ti dinto pulos agressat a ragsak. Agarup 77–76 S.C."
            ],
            "verses": [
                {
                    "number": 1,
                    "text": "Ket ita napasamak a kalpasan ti panagtalnan dagiti tao ni Ammon iti daga ti Jershon, ken kasta met a nabangonen ti simbaan iti daga ti Jershon, ken naipalawlaw dagiti buyot dagiti Nephite iti daga ti Jershon, wen, iti amin a beddeng iti aglawlaw ti daga ti Zarahemla; adtoy, sinurot dagiti buyot a Lamanite dagiti kabsatda iti langalang."
                },
                {
                    "number": 2,
                    "text": "Ket isu nga adda nakaam-amak a dangadang; wen, uray no maysa la koma a kasta nga ammo dagiti tao iti daga manipud iti panawen nga ipapanaw ni Lehi iti Jerusalem; wen, ket pinullo a ribu a Lamanite ti napapatay ken naiwarawara iti ganggannaet."
                },
                {
                    "number": 3,
                    "text": "Wen, ken kasta met nga adda nakaam-amak a panagrangrangkay kadagiti tao ti Nephi; nupay kasta, napaksiat ken nawarawara dagiti Lamanite, ket nagsubli manen dagiti tao ni Nephi iti dagada."
                },
                {
                    "number": 4,
                    "text": "Ket ita daytoy ti panawen a kaadda ti nakaro a panagleddaang ken panagun-unnoy a nangngeg iti intero a daga, kadagiti tao ni Nephi—"
                },
                {
                    "number": 5,
                    "text": "Wen, ti sangit dagiti balo a lumlumdaang kadagiti assawada, ken kasta met ti leddaang dagiti amma kadagiti annakda a lallaki, ken dagiti annak a babbai kadagiti kabsatda a lallaki, wen, ti kabsat a lalaki iti ama; ket kasta ti pannakangngeg iti sangit ti panagleddaang kadakuada amin, panagleddaang kadagiti kabagianda a napapatay."
                },
                {
                    "number": 6,
                    "text": "Ket ita talaga a daytoy ti nakalkaldaang nga aldaw; wen, ti kanito ti kinapasnek, ken kanito ti panagayuno ken panagkararag."
                },
                {
                    "number": 7,
                    "text": "Ket kasta ti panaggibus ti maika-sangapulo-ket-lima a tawen ti panagturay dagiti ukom kadagiti tao ni Nephi;"
                },
                {
                    "number": 8,
                    "text": "Ket kastoy ti pakaammo ni Ammon ken dagiti kabsatna, ti panagdaliasatda iti daga ti Nephi, ti panagrigrigatda iti daga, ti ladingitda, ken dagiti panagsagabada, ken ti di matukod a rag-oda, ken ti pannakaawat ken kinatalek kadagiti kabsat iti daga ti Jershon. Ket ita sapay koma iti Apo, ti Mannubbot iti amin a tao, ta bendisionanna dagiti kararuada iti agnanayon."
                },
                {
                    "number": 9,
                    "text": "Ket daytoy ti pakaammuan kadagiti gubat ken sinnupanget dagiti Nephite, ken kasta met dagiti gubat iti nagbaetan dagiti Nephite ken dagiti Lamanite; ket naggibus ti maika-sangapulo-ket-lima a tawen a panagturay dagiti ukom."
                },
                {
                    "number": 10,
                    "text": "Ket napasamak manipud iti umuna agingga iti maika-sangapulo-ket-lima a tawen ti pannakadadael ti adu a ribu a biag; wen, napasamak ti nakaam-amak a buya ti panagayus ti dara."
                },
                {
                    "number": 11,
                    "text": "Ket naitanem iti daga dagiti bagi ti rinibu, idinto a rinibu ti nagabsuon nga agruprupsa iti rabaw ti daga; wen, ket rinibribu ti naldaang iti pannakapukaw dagiti kabagianda, agsipud ta adda pamkuatanda nga agbuteng, a maibatay kadagiti kari ti Apo, a maikumitda iti kasasaad nga awan inggana a kinaay-ay-ay."
                },
                {
                    "number": 12,
                    "text": "Idinto a rinibribu dagiti sabali a sipupudno a limdaang iti pannakapukaw dagiti kabagianda, nagragsakda pay laeng ken nagrambak a napnuan namnama, ken ammoda pay, a maibatay kadagiti kari ti Apo, a mapagungardanto a makipagtaeng iti makanawan ti Dios, iti kasasaad a dinto pulos agressat a ragsak."
                },
                {
                    "number": 13,
                    "text": "Ket kasta ti pannakakitatayo ti kinakaro ti di panagpapatas ti tao gapu iti basol ken panagbasol, ken iti bileg ti sairo, a dumteng babaen dagiti nasikap a plano nga inaramidna a pangsilo kadagiti puso ti tattao."
                },
                {
                    "number": 14,
                    "text": "Ket kasta ti pannakakitatayo iti napateg nga awag ti kinaregta ti tattao nga agtrabaho kadagiti bangkag ti Apo; ken kasta ti pannakakitatayo ti napateg a gapu ti ladingit, ken kasta met ti ragragsak—ladingit gapu iti patay ken pannakadadael dagiti tao, ken rag-o gapu iti silaw ni Cristo iti biag."
                }
            ]
        },
        "/study/scriptures/bofm/alma/29": {
            "uri": "/study/scriptures/bofm/alma/29",
            "title": "Alma 29",
            "data_type": "chapter",
            "chapter_name": "Kapitulo 29",
            "chapter_summary": [
                "1 Tarigagayan ni Alma nga igunamgunam ti panagbabawi iti nain-anghelan a pammatalged—Ikkan ti Apo iti mannursuro ti amin a pagilian—Idaydayaw ni Alma ti aramid ti Apo ken ti balligi ni Ammon ken dagiti kabsatna. Agarup 76 S.C."
            ],
            "verses": [
                {
                    "number": 1,
                    "text": "O ta anghelak man koma, ket mapaaddak ti kayat ti pusok, ta makapanak koma agsao babaen ti trumpeta ti Dios, iti timek a mangdayyeg iti daga, ken igunamgunamko ti panagbabawi ti tunggal tao!"
                },
                {
                    "number": 2,
                    "text": "Wen, ipakdaarko iti tunggal kararua, iti timek a kasla gurruod, panagbabawi ken ti plano ti pannakasubbot, tapno agbabawida ket umasidegda iti Diostayo, tapno awanton ti leddaang iti intero a daga."
                },
                {
                    "number": 3,
                    "text": "Ngem adtoy, taoak, ket makaaramidak iti basol; ta kasla mapnekakon kadagiti banag nga inlatang ti Apo kaniak."
                },
                {
                    "number": 4,
                    "text": "Saan koma a rumbeng a mariribukak kadagiti tarigagayko iti napinget nga impaulog ti nalinteg a Dios, ta ammok nga itedna kadagiti tao ti tarigagayanda, patay man wenno biag; wen, ammok nga inlatanganna ida iti paulog a saan a mabaliwan, a maibatay iti pagayatanda, pakaisalakananda man wenno pakadadaelanda."
                },
                {
                    "number": 5,
                    "text": "Wen, ken ammok a dumteng iti tao ti naimbag ken dakes; isu a makaammo nga awan ti naimbag iti dakes awan pakababalawanna; ngem isu a makaammo iti dakes ken naimbag, maited kenkuana ti maibatay iti tarigagayna, tarigagayanna man ti naimbag wenno dakes, biag wenno patay, rag-o wenno ladingit iti kaunggan."
                },
                {
                    "number": 6,
                    "text": "Ita iti pannakakitak nga ammok dagitoy a banag, ania pay ti tarigagayak malaksid iti panangaramidko iti aramid a naipakumit kaniak?"
                },
                {
                    "number": 7,
                    "text": "Apay pay a tarigagayak nga anghelak koma, a makapagsaoak iti amin nga igid ti daga?"
                },
                {
                    "number": 8,
                    "text": "Ta adtoy, impalubos ti Apo kadagiti amin a pagilian, iti bukodda a pagilian ken pagsasao, a mangisuro iti balikasna, wen, a nainsiriban, amin a makitana a mainugot nga adda kadakuada; ngarud makitatayo nga ipatigmaan ti Apo a nainsiriban, a maibatay iti dayta nalinteg ken pudno."
                },
                {
                    "number": 9,
                    "text": "Ammok dayta nga imbilin ti Apo kaniak, ket idaydayawko. Diak idaydayaw ti bagik, ngem idaydayawko dayta imbilin kaniak ti Apo; wen, ket daytoy ti idaydayawko, ta nalabit a siak ti ramit dagiti ima ti Dios a mamagbabawi iti sumagmamano a kararua; ket daytoy ti rag-ok."
                },
                {
                    "number": 10,
                    "text": "Ket adtoy, iti pannakakitak iti adu a kakabsatko a sipapasnek nga agbabawi a silaladingit, ken umasideg iti Apo a Diosda, iti dayta napno ti kararuak iti rag-o; iti dayta nalagipko ti inaramid kaniak ti Apo, wen, ta nangngegna ti kararagko; wen, iti dayta nalagipko ti manangngaasi a takiagna a naitanggaya kaniak."
                },
                {
                    "number": 11,
                    "text": "Wen, ken kasta met a malagipko ti pannakabalud dagiti ammak; ta talaga nga ammok a winayawayaan ida ti Apo iti pannakaadipen, ket babaen itoy binangonna ti simbaanna; wen, ti Apo a Dios, ti Dios ni Abraham, ti Dios ni Isaac, ken ti Dios ni Jacob, winayawayaanna ida iti pannakaadipen."
                },
                {
                    "number": 12,
                    "text": "Wen, kanayon a malaglagipko ti pannakabalud dagiti ammak; ken dayta met laeng a Dios a nangwayawaya kadakuada kadagiti ima dagiti Egipto ti nangwayawaya kadakuada iti pannakaadipen."
                },
                {
                    "number": 13,
                    "text": "Wen, ket dayta met la a Dios ti nangbangon iti simbaan a para kadakuada; wen, ket dayta met la a Dios ti nangtuding kaniak iti nasantuan a pagrebbengan, a mangikasaba iti balikas kadagitoy a tao, ken nangted kaniak iti adu a balligi, a nakapnuak iti rag-o."
                },
                {
                    "number": 14,
                    "text": "Ngem saanak nga agrag-o iti bukodko laeng a balligi, ngem ad-adda a naan-anay ti rag-ok gapu iti balligi dagiti kabsatko, nga idi pay nga adda iti daga ti Nephi."
                },
                {
                    "number": 15,
                    "text": "Adtoy, sipapasnekda a nagtrabaho, ket nakaikuyogda iti adu a bunga; ket anian a nagdakkel ti gunggonada!"
                },
                {
                    "number": 16,
                    "text": "Ita, iti panangpanunotko iti balligi dagitoy a kakabsatko naluyaan ti kararuak, a kas man iti pannakaisinana iti bagi, a kas idi, isu a napalalo ti rag-ok."
                },
                {
                    "number": 17,
                    "text": "Ket ita ipalubos koma ti Dios kadagitoy, dagiti kabsatko, a makatugawdanto iti pagarian ti Dios; wen, ken kasta met kadakuada a bunga ti panagtrabahoda tapno saandanton a rummuar, ngem dayawendanto ketdi iti agnanayon. Ket sapay koma ta ipalubos ti Dios a maaramid a maibatay kadagiti balikasko, a kas iti nasaokon. Amen."
                }
            ]
        },
        "/study/scriptures/bofm/alma/30": {
            "uri": "/study/scriptures/bofm/alma/30",
            "title": "Alma 30",
            "data_type": "chapter",
            "chapter_name": "Kapitulo 30",
            "chapter_summary": [
                "Uyawen ni Korihor, ti Anti-Cristo, ni Cristo, ti pannakasubbot, ken ti espiritu ti pammadto—Isurona nga awan ti Dios, nga awan ti pannakatnag ti tao, nga awan ti dusa iti basol, ken awan ti Cristo—Paneknekan ni Alma a dumtengto ni Cristo ken ipakita ti amin a banag nga adda Dios—Dawaten ni Korihor ti tanda ket agbalin nga umel—Nagparang ti sairo ken ni Korihor a kas anghel ket insurona kenkuana ti sawenna—Mailudekludek ni Korihor ket matay. Agarup 76–74 S.C."
            ],
            "verses": [
                {
                    "number": 1,
                    "text": "Adtoy, ita napasamak a kalpasan ti pannakaurnos dagiti tao ni Ammon iti daga ti Jershon, wen, ken kasta met a kalpasan ti pannakapapanaw dagiti Lamanite iti daga, ket impumpon dagiti tao ti daga dagiti minatayda—"
                },
                {
                    "number": 2,
                    "text": "Ita saan a mabilang dagiti minatayda gapu iti kaadu ti bilangda; kasta met dagiti minatay dagiti Nephite—ngem napasamak kalpasan ti panangitabonda kadagiti minatayda, kasta met a kalpasan dagiti aldaw a panagayuno, ken panagladladingit, ken panagkararag, (ket iti maika-sangapulo-ket-innem a tawen idi ti panagturay dagiti ukom kadagiti tao ni Nephi) nangrugi ti agtultuloy a kappia iti intero a daga."
                },
                {
                    "number": 3,
                    "text": "Wen, ket tinungpal dagiti tao dagiti bilin ti Apo; ket naigetda a nangtungpal kadagiti ordinansa ti Dios, a maibatay iti paglintegan ni Moises; ta naisuro kadakuada ti panangtungpalda iti paglintegan ni Moises agingga a mapasamak."
                },
                {
                    "number": 4,
                    "text": "Ket kasta ti kinatalna dagiti tao iti unos ti maika-sangapulo-ket-innem a tawen a panangituray dagiti ukom kadagiti tao ni Nephi."
                },
                {
                    "number": 5,
                    "text": "Ket napasamak nga iti naggibusan ti maika-sangapulo-ket-pito a tawen a panagturay dagiti ukom, nagtultuloy ti kappia."
                },
                {
                    "number": 6,
                    "text": "Ngem napasamak iti asidegen nga ungto ti maika-sangapulo-ket-pito a tawen, adda dimteng a lalaki iti daga ti Zarahemla, ket isu ti Anti-Cristo, ta rinugianna nga inkasaba kadagiti tao ti maisuppiat kadagiti pammadto a nasaon dagiti propeta, maipanggep iti yaay ni Cristo."
                },
                {
                    "number": 7,
                    "text": "Ita awan idi ti paglintegan a maisuppiat iti pammati ti tao; ta siiget a maisuppiat kadagiti bilin ti Dios a rumbeng nga adda paglintegan a mamagbalin kadagiti tao a di agpapatas."
                },
                {
                    "number": 8,
                    "text": "Ta kastoy ti kinuna ti nasantuan a kasuratan: Pilienyo itoy nga aldaw, no asino ti pagserbianyo."
                },
                {
                    "number": 9,
                    "text": "Ita no tarigagayan ti tao ti agserbi iti Dios, karbenganna unay; wenno, no mamati iti Dios karbenganna ti agserbi kenkuana; ngem no saan a mamati kenkuana awan ti paglintegan a mangdusa kenkuana."
                },
                {
                    "number": 10,
                    "text": "Ngem no mamapatay madusa iti patay; ket no agtakaw madusa met; ket no makiabig madusa met; wen, madusada kadagitoy amin a kinadangkes."
                },
                {
                    "number": 11,
                    "text": "Ta adda idi paglintegan a maukom dagiti tao a maibatay iti naaramidda a krimen. Nupay kasta, awan ti paglintegan a maisuppiat iti pammati ti tao; ngarud, madusa laeng idi ti tao iti krimen a naaramidna; ngarud addaan amin a tao iti agpapada a kalintegan."
                },
                {
                    "number": 12,
                    "text": "Ket daytoy nga Anti-Cristo, nga agnagan iti Korihor, (ken awan ti paglintegan a mangsaliw-an kenkuana) rinugianna nga inkasaba kadagiti tao nga awan ti Cristo. Ket kastoy ti wagas a panangasabana, a kinunana:"
                },
                {
                    "number": 13,
                    "text": "O dakayo a napungo iti minamaag ken awan mamaayna a namnama, apay nga isangolyo ti bagbagiyo kadagita minamaag a bambanag? Apay nga agsapulkayo iti Cristo? Ta awan ti tao a makaammo iti ania man a dumteng."
                },
                {
                    "number": 14,
                    "text": "Adtoy, dagitoy banag a kunkunayo a padpadto, a kunayo nga impaima dagiti nasantuan a propeta, adtoy, minamaagda a kannawidan dagiti ammayo."
                },
                {
                    "number": 15,
                    "text": "Kasano ti pannakaammoyo iti kinanamnamada? Adtoy, diyo maammuan dagiti banag a diyo makita; ngarud diyo maammuan nga addanto Cristo."
                },
                {
                    "number": 16,
                    "text": "Kumitakayo iti masakbayan ket kunayo a makitayo ti pannakaugas ti basbasolyo. Ngem adtoy, parnuay dayta ti nariribuk a panunot; ket umay daytoy a pannakakulkol ti pampanunotyo gapu iti kannawidan dagiti ammayo, a nangisungsong kadakayo iti pammati kadagiti banag a saan a pudno."
                },
                {
                    "number": 17,
                    "text": "Ket adu pay dagiti kasta a banag nga imbagana kadakuada, nga imbagana kadakuada nga awanto ti maaramid a pannakasubbot iti basbasol dagiti tao, ngem agdaliasat ti tunggal tao itoy a biag a maibatay iti panangiturong ti pannakaparsua; ngarud dumur-as ti tunggal tao a maibatay iti laingna, ken mamarmek ti tunggal tao a maibatay iti pigsana; ken saan a krimen ti ania man nga aramiden ti tao."
                },
                {
                    "number": 18,
                    "text": "Ket kasta ti panangasabana kadakuada, a nangikayakay iti puspuso ti adu, a namagtangig kadakuada iti kinadangkesda, wen, a nangyadayo iti adu a babbai, ken kasta met dagiti lallaki, nga agbalin a mannakiabig—nga imbagana kadakuada a no natayen ti tao, daytan ti pagpatinggaanna."
                },
                {
                    "number": 19,
                    "text": "Ita nagsursor met daytoy a tao iti daga ti Jershon, a mangikasaba kadagitoy a banag kadagiti tao ni Ammon, a tattao idi dagiti Lamanite."
                },
                {
                    "number": 20,
                    "text": "Ngem adtoy nasirsiribda ngem iti adu kadagiti Nephite; ta innalada, ken pinungoda, ken binagkatda nga insaklang ken ni Ammon, nga isu ti nangato a saserdote dagita a tao."
                },
                {
                    "number": 21,
                    "text": "Ket napasamak nga imbilinna a mabagkat koma a mairuar iti daga. Ket dimteng iti daga ti Gideon, ket rinugianna met a kinasabaan ida; ket saan unay a nagballigi ditoy, ta natiliw ken napungo ken naisaklang iti nangato a saserdote, ken kasta met iti pangulo nga ukom iti daga."
                },
                {
                    "number": 22,
                    "text": "Ket napasamak a kinuna kenkuana ti nangato a saserdote: Apay nga iwarwarasmo ti panangballikogmo kadagiti wagas ti Apo? Apay nga isurom kadagitoy a tao nga awan ti Cristo, a mangsinga iti panagragragsakda? Apay nga agsasaoka iti maisuppiat kadagiti amin a pammadto dagiti nasantuan a propeta?"
                },
                {
                    "number": 23,
                    "text": "Ita Giddonah ti nagan ti nangato a saserdote. Ket kinuna kenkuana ni Korihor: Agsipud ta diak isuro dagiti minamaag a kannawidan dagiti ammayo, ken agsipud ta diak isuro dagitoy a tao a paiturayan ti bagbagida kadagiti minamaag nga ordinansa ken ar-aramid nga insuro dagiti nagkauna a saserdote, a manggun-od iti bileg a mangituray kadakuada, a mamagtalinaed kadakuada a kuneng, tapno dida yangad ti ul-uloda, ngem agtamedda ketdi a maibatay kadagiti balikasmo."
                },
                {
                    "number": 24,
                    "text": "Kunam a nawaya dagitoy a tao. Adtoy, kunak nga adipenda. Kunam a pudno dagidiay a padto. Adtoy, kunak a dimo ammo a pudnoda."
                },
                {
                    "number": 25,
                    "text": "Kunam a nagbasol dagitoy a tao ken natnagda a tao, agsipud iti panagbasol ti naganak. Adtoy, kunak a saan a nagbasol ti anak gapu kadagiti dadakkelna."
                },
                {
                    "number": 26,
                    "text": "Ken kunam pay nga umayto ni Cristo. Ngem adtoy, kunak a dimo ammo nga addanto Cristo. Ken kunam pay a mapapatayto gapu iti basbasol ti lubong—"
                },
                {
                    "number": 27,
                    "text": "Ket kasta ti panangitawtawmo kadagitoy a tao babaen ti minamaag a kannawidan dagiti ammayo, ken maibatay iti bukodmo a tarigagay; ket impababam ida, nga awan dumana iti adipen, tapno bussogem ti bagim iti panagbannog dagiti imada, tapno dida gamden ti tumangad, ken tapno dida padasen a lak-amen dagiti kalintegan ken karbenganda."
                },
                {
                    "number": 28,
                    "text": "Wen, dida gamden nga usaren dayta kukuada amangan la ketdi ta agkamtudda kadagiti saserdoteda, a mangisangol kadakuada a maibatay iti tarigagayda, ken namapati kadakuada, babaen dagiti kannawidan ken dardarepdepda ken dagiti pagaayatda ken dagiti parmata ken pammarang a kinadatdatlagda, tapno, no saanda nga aramiden a maibatay kadagiti balikasda, dida mapagustuan dagiti sumagmamano a di ammo a naparsua, a kunada a Dios—ti parsua a di pay pulos nakitkita wenno naammuan, a pulos a saan pay ken saanto iti kaano man."
                },
                {
                    "number": 29,
                    "text": "Ita idi nakita ti nangato a saserdote ken ti pangulo nga ukom ti kinatangken ti panagpuspusona, wen, idi nakitada a susikenna pay uray ti Dios, dida pulos sinungbatan dagiti balikasna; ngem imbilinda a nasken a mapungo; ket inyawatda kadagiti ima dagiti agrebbeng, ket impatulodda iti daga ti Zarahemla, tapno maisaklang ken ni Alma, ken iti pangulo nga ukom a gobernador iti intero a daga."
                },
                {
                    "number": 30,
                    "text": "Ket napasamak nga idi naisaklang ken ni Alma ken iti pangulo nga ukom, inaramidna latta ti kas iti inaramidna iti daga ti Gideon; wen, intultuloyna ti naguyaw."
                },
                {
                    "number": 31,
                    "text": "Ket timmakder a sipapannakkel dagiti balikasna iti sango ni Alma, ken sinusikna dagiti saserdote ken mamaestro, a pinabasolna ida a mangisungsungsong kadagiti tao kadagiti minamauyong a kannawidan dagiti ammada, tapno laeng mabsogda iti panagtrabaho dagiti tao."
                },
                {
                    "number": 32,
                    "text": "Ita kinuna kenkuana ni Alma: Ammom a dikami agpabpabussog babaen ti panagtrabaho dagitoy a tao; ta adtoy nagtrabahuak uray pay manipud iti naggibusan ti panagturay dagiti ukom agingga ita, babaen dagiti imak tapno agbiagak, iti laksid ti adu a panagbibiahek iti aglawlaw ti daga a mangipakdaar iti balikas ti Dios kadagiti taok."
                },
                {
                    "number": 33,
                    "text": "Ken iti laksid dagiti adu a trabaho a nakakumikomak iti simbaan, pulos a diak immawat iti nawadwad uray no maysa la koma a senine iti panagtrabahok; wenno uray kadagiti kabsatko, malaksid iti pangukoman; sa kalpasanna immawatkami laeng a maibatay iti paglintegan para iti orasmi."
                },
                {
                    "number": 34,
                    "text": "Ket ita, no saankami nga umawat iti ania man a para iti panagtrabahomi iti simbaan, ania ti masagrapmi iti panagtrabahomi iti simbaan malaksid iti panangipakdaarmi iti kinapudno, tapno maaddaankami iti pagragsakan iti rag-o dagiti kabsatmi?"
                },
                {
                    "number": 35,
                    "text": "Kalpasanna apay a kunam a mangasabakami kadagitoy a tao tapno adda masagrapmi, no sika, iti bagim a mismo, ammom nga awan ti masagrapmi? Ket ita, patiem kadi a balballikugenmi dagitoy a tao, a nakaigapuan ti panagrag-o ti puspusoda?"
                },
                {
                    "number": 36,
                    "text": "Ket insungbat ni Korihor, Wen."
                },
                {
                    "number": 37,
                    "text": "Ket kalpasanna kinuna kenkuana ni Alma: Mamatika kadi nga adda Dios?"
                },
                {
                    "number": 38,
                    "text": "Ket insungbatna, Saan."
                },
                {
                    "number": 39,
                    "text": "Ita kinuna kenkuana ni Alma: Paglikudamto kadi pay nga adda Dios, ken kasta met a paglikudam kadi ni Cristo? Ta adtoy, kunak kenka, ammok nga adda Dios, ken kasta met nga umayto ni Cristo."
                },
                {
                    "number": 40,
                    "text": "Ket ita ania ti pammaneknekmo nga awan ti Dios, wenno saan nga umay ni Cristo? Kunak kenka nga awan, malaksid laeng ti bukodmo a balikas."
                },
                {
                    "number": 41,
                    "text": "Ngem, adtoy, adda amin kaniak a banag a kas pammaneknek a pudno amin dagitoy a banag; ken adda met kenka amin a banag a kas pammaneknek a pudnoda; ket paglikudam kadi ida? Mamatika kadi a pudno dagitoy a banag?"
                },
                {
                    "number": 42,
                    "text": "Adtoy, ammok a mamatika, ngem addaanka iti managulbod nga espiritu, ket inwaksim ti Espiritu ti Dios ket awan ti lugarna kenka; ngem adda kenka ti pannakabalin ti sairo, ket isu ti mamagtigtignay kenka, agparnuay tapno madadaelna dagiti annak ti Dios."
                },
                {
                    "number": 43,
                    "text": "Ket ita kinuna ni Korihor ken ni Alma: No pakitaannak iti tanda, a pakagutugotak nga adda Dios, wen, ipakitam kaniak nga adda bilegna, ket isunto pay laeng ti panamatik iti kinapudno dagiti balikasmo."
                },
                {
                    "number": 44,
                    "text": "Ngem kinuna kenkuana ni Alma: Adda kenkan ti umdas a tanda; sulisogem kadi pay ti Diosmo? Kunam kadi, Ipakitam kaniak ti tanda, no adda kenkan ti pammaneknek amin dagitoy kabsatmo, ken kasta met amin dagiti nasantuan a propeta? Adda iti sangom dagiti nasantuan a kasuratan, wen, ket ipamatmat amin dagiti banag nga adda Dios; wen, uray pay ti daga, ken amin a banag nga adda iti rabawna, wen, ken ti panagpusiposna, wen, ken kasta met amin dagiti planeta nga aggunay iti gagangay a langada ti mangpaneknek nga adda Kangatuan a Namarsua."
                },
                {
                    "number": 45,
                    "text": "Ket agsursorka kadi pay, a mangyaw-awan kadagiti puso dagitoy a tao, a paneknekam kadakuada nga awan ti Dios? Ket paglikudam kadi pay amin dagitoy a pammaneknek? Ket kinunana: Wen, paglikudak, malaksid no pakitaannak iti tanda."
                },
                {
                    "number": 46,
                    "text": "Ket ita napasamak a kinuna kenkuana ni Alma: Adtoy, maldaanganak gapu iti kinatangken ti pusom, wen, ta pagkedkedam pay laeng ti espiritu ti kinapudno, ta madadaelto ti kararuam."
                },
                {
                    "number": 47,
                    "text": "Ngem adtoy, nasaysayaat pay a mapukaw ti kararuam ngem ti sika ti pakaipuonan ti pannakadadael ti adu a kararua, babaen ti panagul-ulbodmo ken babaen dagiti makapatiray-ok a balikasmo; ngarud no paglikudamto pay laeng, adtoy dusaennakanto ti Dios, nga agbalinkanto nga umel, a dimonton maungap ti ngiwatmo iti kaano man, tapno saanmonton a maallilaw dagitoy a tao."
                },
                {
                    "number": 48,
                    "text": "Ita kinuna kenkuana ni Korihor: Diak a tallikudan ti kaadda ti Dios, ngem diak mamati nga adda Dios; ket kunak met, a dimo ammo nga adda Dios; ket malaksid no pakitaannak iti tanda, saanak a mamati."
                },
                {
                    "number": 49,
                    "text": "Ita kinuna kenkuana ni Alma: Daytoy ti itedko kenka a kas tanda, tapno agbalinka nga umel, a maibatay kadagiti balikasko; ket kunak, nga iti nagan ti Dios, agbalinka nga umel, tapno saankan a makapagbalikas."
                },
                {
                    "number": 50,
                    "text": "Ita idi maisao ni Alma dagitoy a balikas, nagbalin nga umel ni Korihor, tapno saanen a makapagsao, a maibatay kadagiti balikas ni Alma."
                },
                {
                    "number": 51,
                    "text": "Ket ita idi nakita ti pangulo nga ukom daytoy, inaramatna ti imana a nagsurat ken ni Korihor, a kinunana: Mamatika kadin iti bileg ti Dios? Asino ti tarigagayam a pangipakitaan ni Alma iti tandana? Kayatmo kadi a dangranna dagiti sabali, tapno maipakitana kenka ti tanda? Adtoy, naipakitana kenkan ti tanda; ket ita suppiatem kadi pay?"
                },
                {
                    "number": 52,
                    "text": "Ket insagana ni Korihor ti imana a nagsurat, a kinunana: Ammok nga umelak, ta saanak a makapagsao; ken ammok nga awan ti sabali malaksid iti pannakabalin ti Dios a makaaramid kaniak itoy; wen, ken kanayon nga ammok nga adda Dios."
                },
                {
                    "number": 53,
                    "text": "Ngem adtoy, inallilawnak ti sairo; ta nagparang kaniak iti langa ti anghel, ket kinunana kaniak: Mapanka ket pasubliem dagitoy a tao, ta winarawara idan amin ti di am-ammo a Dios. Ket kinunana kaniak: Awan ti Dios; wen, ket insurona kaniak ti rumbeng a sawek. Ket insurok dagiti balikasna; ket insurok ida agsipud ta makaay-ayoda iti nailubongan a panunot; ket insurok ida, uray pay nga agingga a nagballigiak, kangrunaanna a namatiak unay a pudnoda; ket iti daytoy a gapu dinaerak ti kinapudno, agingga a naalak daytoy nakaro a lunod kaniak."
                },
                {
                    "number": 54,
                    "text": "Ita idi maisaona daytoy, dinawatna nga agkararag ni Alma iti Dios, tapno bareng no maikkat ti lunod kenkuana."
                },
                {
                    "number": 55,
                    "text": "Ngem kinuna kenkuana ni Alma: No maikkat daytoy a lunod kenka yaw-awanmonto manen ti puspuso dagitoy a tao; ngarud, agtalinaed kenka a kas iti pagayatan ti Apo."
                },
                {
                    "number": 56,
                    "text": "Ket napasamak a saan a naikkat ken ni Korihor ti lunod; ngem napapanaw, ket napan namalaybalay nga agdawat iti kanenna."
                },
                {
                    "number": 57,
                    "text": "Ita naiwaras a dagus ti pannakaammo iti napasamak ken ni Korihor iti intero a daga; wen, imbilin ti kangatuan nga ukom ti pannakaiwaragawag kadagiti amin a tao iti daga, a naipakdaar kadagiti namati kadagiti balikas ni Korihor a dagdagusenda ti agbabawi, wenno maipaay met kadakuada iti isu met laeng a pangngeddeng."
                },
                {
                    "number": 58,
                    "text": "Ket napasamak a napaannugotda amin iti kinadangkes ni Korihor; ngarud napasurotda manen amin iti Apo; ket daytoy ti naggibusan ti kinamanagbasol iti wagas ni Korihor. Ket namalaybalay ni Korihor, a nagdawat iti taraonna."
                },
                {
                    "number": 59,
                    "text": "Ket napasamak nga iti panagsursorna kadagiti tao, wen, kadagiti tao a simmina kadagiti Nephite ken nangawag iti bagbagida iti Zoramite, nga indauluan ti tao nga agnagan iti Zoram—ket iti pannakipulapolna kadakuada, adtoy, nadungpar ken nailudekludek, nga agingga a natay."
                },
                {
                    "number": 60,
                    "text": "Ket kasta ti pannakakitatayo iti naggibusan ti nangballikog iti wagas ti Apo; ket kasta ti pannakakitatayo a saan a tulongan ti sairo dagiti annakna iti maudi nga aldaw, ngem nadaras ti panangabogna kadakuada iti impierno."
                }
            ]
        },
        "/study/scriptures/bofm/alma/31": {
            "uri": "/study/scriptures/bofm/alma/31",
            "title": "Alma 31",
            "data_type": "chapter",
            "chapter_name": "Kapitulo 31",
            "chapter_summary": [
                "Idauluan ni Alma ti mision a mamasubli kadagiti kimmayakay a Zoramite—Paglikudan dagiti Zoramite ni Cristo, mamatida iti sinsinan a kapanunotan ti panagpili, ken agdaydayawda iti napasempaset a kararag—Napno dagiti misionario iti Nasantuan nga Espiritu—Alimonen ti rag-oda ken ni Cristo ti rigrigatda. Agarup 74 S.C."
            ],
            "verses": [
                {
                    "number": 1,
                    "text": "Ita napasamak a kalpasan ti panaggibus ni Korihor, iti pannakaawat ni Alma iti damdamag a barbarusngien dagiti Zoramite dagiti wagas ti Apo, ken isungsungsong ni Zoram, a dadauloda, ti puspuso dagiti tao nga agkurno kadagiti umel a didiosen, nangrugi manen a nasaktan ti pusona gapu iti kinamanagbasol dagiti tao."
                },
                {
                    "number": 2,
                    "text": "Ta daytoy ti nakaigapuan ti nakaro a panagladingit ni Alma a nakaammo iti kinamanagbasol dagiti taona; ngarud naglablabes ti leddaang ti pusona gapu iti pannakaisina dagiti Zoramite kadagiti Nephite."
                },
                {
                    "number": 3,
                    "text": "Ita naguummong dagiti Zoramite iti daga a ninagananda iti Antionum, nga adda iti dayaen ti daga a Zarahemla, a naiban-uyat iti asideg ti nagbedngan iti igid ti baybay, nga adda iti abagatan ti daga a Jershon, a nagpatingga met iti langalang iti abagatan, langalang a napno kadagiti Lamanite."
                },
                {
                    "number": 4,
                    "text": "Ita nalaus ti buteng dagiti Nephite amangan ta no makikinnaawatan dagiti Zoramite kadagiti Lamanite, ket kaipapanan dayta ti dakkel a pukaw iti biang dagiti Nephite."
                },
                {
                    "number": 5,
                    "text": "Ket ita, iti kadakkel ti namnama nga iturong ti panangikasaba iti balikas dagiti tao nga agaramid iti maikanatad—wen, nabilbileg nga amang ti ibungana iti panunot dagiti tao ngem iti espada, wenno ania man a banag, a napasamak kadakuada—ngarud napanunot ni Alma a mainugot laeng a nasken a padasenda ti saguday ti balikas ti Dios."
                },
                {
                    "number": 6,
                    "text": "Ngarud innalana ni Ammon, ken ni Aaron, ken ni Omner; ngem imbatina ni Himni iti simbaan iti Zarahemla; ngem innalana dagiti immuna a tallo, ken kasta met ni Amulek ken ni Zeezrom, nga adda idi iti Melek; ken innalana met ti dua nga annakna a lallaki."
                },
                {
                    "number": 7,
                    "text": "Ita dina intugot ti inauna kadagiti annakna a lallaki, a Helaman ti naganna; ngem Shiblon ken Corianton ti nagan dagiti innalana; ket dagitoy ti nagan dagiti kimmuyog kenkuana a napan kadagiti Zoramite, a mangikasaba kadakuada iti balikas."
                },
                {
                    "number": 8,
                    "text": "Ita sumupsuppiat dagiti Zoramite kadagiti Nephite; ngarud inawatda idin ti balikas ti Dios a naikasaba kadakuada."
                },
                {
                    "number": 9,
                    "text": "Ngem natnagda kadagiti dakkel a biddut, ta dida inkaskaso a tinungpal dagiti bilin ti Dios, ken dagiti annurotenna, a maibatay iti paglintegan ni Moises."
                },
                {
                    "number": 10,
                    "text": "Kasta met a dida inkaskaso dagiti aramid iti simbaan, a mangituloy iti inaldaw a panagkararag ken yaararaw iti Dios, tapno saanda a maitebbang iti sulisog."
                },
                {
                    "number": 11,
                    "text": "Wen, iti ababa a pannao, binarusngida dagiti wagas ti Apo iti namin-adu a daras; ngarud, gapu itoy, napan da Alma ken dagiti kabsatna iti daga tapno ikasabada kadakuada ti balikas."
                },
                {
                    "number": 12,
                    "text": "Ita, idi nakagtengda iti daga, adtoy, iti siddaawda nakitada a nagbangon dagiti Zoramite iti sinagoga, ket inurnongda ti bagbagida iti maysa nga aldaw iti makalawas, nga inawaganda dayta nga aldaw iti aldaw ti Apo; ket agdaydayawda iti wagas a di pay nakita da Alma ken dagiti kabsatna;"
                },
                {
                    "number": 13,
                    "text": "Ta adda lugar a nabangon iti tengnga ti sinagogada, lugar a pagtakderan, a nangatngato ngem iti ulo; nga aglaon ti rabawna iti maysa laeng a tao."
                },
                {
                    "number": 14,
                    "text": "Ngarud, nasken a mapan dita ti agtarigagay nga agdaydayaw ket agtakder iti rabawna, ket itag-ayna dagiti imana a maiturong iti langit, ket agdawat iti napigsa a timek, a kunana:"
                },
                {
                    "number": 15,
                    "text": "Nasantuan, nasantuan a Dios; mamatikami a sika ti Dios, ken mamatikami a nasantuanka, ken espirituka idi, ken espirituka ita, ken espiritukanto iti agnanayon."
                },
                {
                    "number": 16,
                    "text": "Nasantuan a Dios, mamatikami nga impusingnakami kadagiti kabsatmi; ken saankami a mamati iti kannawidan dagiti kabsatmi, nga impatawid kadakuada nga inuubing dagiti ammada; ngem mamatikami a pinilinakami nga agbalin a nasantuan nga annakmo; ken kasta met nga impakaammom kadakami nga awanto ti Cristo."
                },
                {
                    "number": 17,
                    "text": "Ngem sika met laeng ti idi, ita, ken ti agnanayon; ket pinilinakami tapno maisalakankami, idinto a napili ti amin nga adda iti aglawlawmi nga igarangugong ti pungtotmo iti impierno; ta iti dayta a kinasanto, O Dios, agyamankami kenka; kasta met nga agyamankami iti panangpilim kadakami, tapno saankami a mayaw-awan iti minamaag a kannawidan dagiti kabsatmi, a namagtitipkel kadakuada a mamati ken ni Cristo, a nangiturong iti puspusoda nga agallaalla a kumayakay kenka, Diosmi."
                },
                {
                    "number": 18,
                    "text": "Ket manen agyamankami kenka, O Dios, ta dakami ti napili ken nasantuan a tattao. Amen."
                },
                {
                    "number": 19,
                    "text": "Ita napasamak a kalpasan ti pannakangngeg da Alma ken dagiti kabsatna ken dagiti annakna a lallaki dagitoy a kararag, saan a marukod ti siddaawda."
                },
                {
                    "number": 20,
                    "text": "Ta adtoy, napan ditoy ti tunggal tao a mangidaton iti isu met laeng a kararag."
                },
                {
                    "number": 21,
                    "text": "Ita inawaganda ti lugar iti Rameumptom, a maipatpatarus, ti nasantuan a pagtakderan."
                },
                {
                    "number": 22,
                    "text": "Ita, manipud ditoy a pagtakderan idatonda, tunggal tao, ti isu met laeng a kararag iti Dios, nga agyamyamanda iti Diosda iti panangpilina kadakuada, ken ti dina panangisungsong kadakuada iti kannawidan dagiti kabsatda, ken ti saan a pannakatakaw ti puspusoda a mamati kadagiti banag a dumteng, nga awan ti ammoda itoy."
                },
                {
                    "number": 23,
                    "text": "Ita, kalpasan a nakaidatonen ti amin a tao iti kastoy a wagas, nagsublida iti balbalayda, a pulos a dida pagsasaritaan manen ti Diosda agingga nga aguummongda manen iti nasantuan a pagtakderan, a mangidaton iti panagyaman babaen ti wagasda."
                },
                {
                    "number": 24,
                    "text": "Ita naldaangan ti puso ni Alma idi naimatanganna daytoy; ta nakitana a nadangkes ken barusngida a tao; wen, nakitana a naiturong dagiti pusoda iti balitok, ken iti pirak, ken iti amin a kita ti napintas nga alikamen."
                },
                {
                    "number": 25,
                    "text": "Wen, ken nakitana met a naital-o ti puspusoda iti nalabes a kinapalangguad, iti kinatangsitda."
                },
                {
                    "number": 26,
                    "text": "Ket indanonna ti timekna iti langit, ket impakaasina, a kinunana: O, kasano ti kapautna, O Apo, ti panangipalugodmo nga agtalinaed dagiti katulongam ditoy baba iti lasag, a mangimatang iti kasta a kakaro ti kinadangkes dagiti annak ti tattao?"
                },
                {
                    "number": 27,
                    "text": "Adtoy, O Dios, umararawda kenka, ngem agliblibbiang met ti puspusoda iti kinatangsit. Adtoy, O Dios, umararawda kenka iti ngiwngiwatda, idinto a natangsitda, uray pay iti kinaindaklan, iti awan kaes-eskanna a bambanag iti lubong."
                },
                {
                    "number": 28,
                    "text": "Adtoy, O Diosko, dagiti agkakangina nga aruatenda, ken dagiti singsingda, ken dagiti pulserasda, ken dagiti arkosda a balitok, ken amin dagiti agkakangina a bambanag nga arkosda; ken adtoy, naituon ti puspusoda kadagitoy, ket umararawda pay kenka a kunada—Agyamankami, O Dios, ta dakami ti tattao a pinilim, idinto a mapukawto dagiti dadduma."
                },
                {
                    "number": 29,
                    "text": "Wen, ket kunada nga impakaammom kadakuada nga awanto ti Cristo."
                },
                {
                    "number": 30,
                    "text": "O Apo Dios, kasano ti kapaut ti panangipalugodmo iti kasta a kinadangkes ken kinamangliliput kadagitoy a tao? O Apo, ikkannak kadi iti pigsa, tapno maibturak dagiti pagkurangak. Ta saanak a naan-anay, ket masaktan ti kararuak iti kasta a kinadangkes dagitoy a tao."
                },
                {
                    "number": 31,
                    "text": "O Apo, agliplippias ti leddaang ti pusok; liwliwaem koma ti kararuak ken ni Cristo. O Apo, ipalubosmo koma a maaddaanak iti pigsa, tapno maibturak nga itured dagitoy a rigat a dumteng kaniak, gapu iti kinamanagbasol dagitoy a tao."
                },
                {
                    "number": 32,
                    "text": "O Apo, liwliwaem koma ti kararuak, ket ikkannak iti balligi, ken kasta met dagiti kaduak nga agtartrabaho—wen, ni Ammon, ken ni Aaron, ken ni Omner, ken kasta met ni Amulek ken ni Zeezrom, ken kasta met dagiti dua nga annakko a lallaki—wen, liwliwaem koma met amin dagitoy O Apo. Wen, liwliwaem koma dagiti kararuada ken ni Cristo."
                },
                {
                    "number": 33,
                    "text": "Ipalubosmo koma a maaddaanda iti pigsa, tapno maibturanda dagiti rigatda a dumteng kadakuada gapu iti kinamanagbasol dagitoy a tao."
                },
                {
                    "number": 34,
                    "text": "O Apo, palubosannakami nga agballigi a mangyeg manen kadakuada kenka ken ni Cristo."
                },
                {
                    "number": 35,
                    "text": "Adtoy, O Apo, napateg dagiti kararuada, ket adu kadakuada ti kabsatmi; ngarud, itdem kadakami, O Apo, ti bileg ken pagsiriban, tapno maidanonmi dagitoy, a kakabsatmi, manen kenka."
                },
                {
                    "number": 36,
                    "text": "Ita napasamak nga idi naisao ni Alma dagitoy a balikas, a nakitinnipat iti dakulap kadagiti amin a kaduana. Ket adtoy, iti pannakitinnipatna kadakuada, napnoda iti Nasantuan nga Espiritu."
                },
                {
                    "number": 37,
                    "text": "Ket kalpasan ti panagsisinada, a dida pampanunoten iti bagbagida no ania ti kanenda, wenno ania ti inumenda, wenno no ania ti aruatenda."
                },
                {
                    "number": 38,
                    "text": "Ket inikkan ida ti Apo tapno saanda nga agbisin, wenno mawaw; wen, ket inikkanna met ida iti pigsa, tapno saanda nga aglak-am iti ania man a rigat; malaksid iti panangalimon kadakuada ti rag-o ken ni Cristo. Ita maibatay daytoy iti kararag ni Alma; ket gapu daytoy iti panagkararagna a sipapammati."
                }
            ]
        },
        "/study/scriptures/bofm/alma/32": {
            "uri": "/study/scriptures/bofm/alma/32",
            "title": "Alma 32",
            "data_type": "chapter",
            "chapter_name": "Kapitulo 32",
            "chapter_summary": [
                "Isuro ni Alma dagiti napanglaw a pinagbalin a napakumbaba dagiti panagsagabada—Pammati ti namnama iti saan a makita ngem pudno—Paneknekan ni Alma a mangisuro dagiti anghel kadagiti lallaki, babbai ken ubbing—Yarig ni Alma ti sao iti bukel—Masapul a maimula ken maaywanan—Ket dumakkel a kayo a pakaburasan iti bunga ti agnanayon a biag. Agarup 74 S.C."
            ],
            "verses": [
                {
                    "number": 1,
                    "text": "Ket napasamak a napanda, ket rinugianda nga inkasaba ti sao ti Dios kadagiti tao, a simrekda kadagiti sinagogada, ken kadagiti balbalayda; wen, inkasabada ti sao uray iti kalkalsada."
                },
                {
                    "number": 2,
                    "text": "Ket napasamak a kalpasan ti adu a bannogda, nangrugi a nagsagrapda iti balligi kadagiti ummong dagiti napanglaw a tao; gapu ta adtoy, naparuarda kadagiti sinagoga agsipud iti kinanumo ti kawesda—"
                },
                {
                    "number": 3,
                    "text": "Ngarud saanda a napalubosan a sumrek kadagiti sinagogada nga agdayaw iti Dios, ta naibilangda a narugit; ngamin ta napanglawda; wen imbilang dagiti kabsatda a narugitda; gapu ta napanglawda iti nailubongan a bambanag; ken gapu ta napanglawda pay iti puso."
                },
                {
                    "number": 4,
                    "text": "Ita, idi manarimaan ni Alma a mangisursuro ken agsasao kadagiti tao iti tuktok ti turod Onidah, adda dakkel a bunggoy nga immasideg kenkuana, nga isu dagiti naagapadmi, a napanglaw ti puspusoda, gapu iti kinapanglawda iti nailubongan a bambanag."
                },
                {
                    "number": 5,
                    "text": "Ket immasidegda ken ni Alma; ket kinuna ti dadauloda kenkuana: Adtoy, ania ti aramiden dagitoy a kakabsatko, ta mauy-uyawda kadagiti amin a tao gapu iti kinapanglawda, wen, ken nangnangruna dagiti saserdotemi; agsipud ta pinapanawdakami manipud iti sinagogami a nagbannoganmi iti bukodmi nga ima; ket pinapanawdakami gapu iti nalabes a kinapanglawmi; ket awan ti lugar a pagdaydayawanmi iti Diosmi; ket adtoy, ania ti aramidenmi?"
                },
                {
                    "number": 6,
                    "text": "Ket ita idi nangngeg ni Alma daytoy, timmaliaw, a sinangona a dagus, ket naimatanganna iti naindaklan a ragsak; agsipud ta naimatanganna a pudno a pinagpakumbaba ida ti panagrigatda, ket sisasaganadan a dumngeg iti sao."
                },
                {
                    "number": 7,
                    "text": "Ngarud awanen ti naisaona kadagiti dadduma nga ummong; ngem inyunnatna ti imana, ket impukkawna kadagiti nakitana, a pudno a nagbabawi, ket kinunana kadakuada:"
                },
                {
                    "number": 8,
                    "text": "Makitak a napakumbaba ti pusoyo; no kasta, nagasatkayo."
                },
                {
                    "number": 9,
                    "text": "Adtoy kinuna ti kabsatyo, Ania ti aramidenmi?—ta napapanawkami iti sinagogami, tapno saankami a makapagdaydayaw iti Dios."
                },
                {
                    "number": 10,
                    "text": "Adtoy kunak kadakayo, pagarupenyo kadi a saankayo a makapagdaydayaw iti Dios no di laeng iti sinagoga?"
                },
                {
                    "number": 11,
                    "text": "Ket kasta met, kayatko a saludsoden, pagarupenyo kadi a nasken a dayawenyo ti Dios iti saan laeng a mamimpinsan iti makalawas?"
                },
                {
                    "number": 12,
                    "text": "Kunak kadakayo, nasayaat ta napapanawkayo kadagiti sinagogayo, tapno agpakumbabakayo, ken tapno maadalyo ti pagsiriban; agsipud ta nasken nga adalenyo ti pagsiriban; ket gapu iti pannakapapanawyo, nga uy-uyawendakayo dagiti kakabsatyo gapu iti nalabes a kinapanglawyo, a nagpakumbaba ti puspusoyo; gapu ta nasken nga ammoyo ti agpakumbaba."
                },
                {
                    "number": 13,
                    "text": "Ket ita, nagasatkayo ta napilitkayo nga agpakumbaba; ta ti tao no dadduma, no mapilit nga agpakumbaba, birokenna ti agbabawi; ket ita pudno, masarakanto ti siasino man nga agbabawi ti kaasi; ket maisalakanto ti siasino man a mangsapul iti kaasi ken agitured agingga iti panungpalan."
                },
                {
                    "number": 14,
                    "text": "Ket ita, kas naibagakon kadakayo, a nabendisionankayo gapu ta napilitkayo nga agpakumbaba, saanyo kadi a pagarupen a nagasgasat dagiti pudno a mangipakumbaba iti bagbagida gapu iti sao?"
                },
                {
                    "number": 15,
                    "text": "Wen, nagasat ti pudno a nangipakumbaba iti bagina, ken nagbabawi kadagiti basolna, ken nagitured agingga iti panungpalan—wen, nagasgasat pay ngem dagiti napilit nga agpakumbaba gapu iti nalabes a kinapanglawda."
                },
                {
                    "number": 16,
                    "text": "Ngarud, nagasat dagiti mangipakumbaba iti bagbagida a saan a napilit nga agpakumbaba; wenno, iti sabali a pannao, nagasat ti mamati iti balikas ti Dios, ken nabuniagan nga awan sukir ti pusona, wen, ti saan a napakaammuan iti balikas, wenno napilitan a mangammo, sakbay a namatida."
                },
                {
                    "number": 17,
                    "text": "Wen, adu dagiti agkunkuna: No ipakitam kadakami ti tanda nga aggapu sadi langit, maammuanmi ti kinatalgedna; ket mamatikamin no kua."
                },
                {
                    "number": 18,
                    "text": "Ita saludsodek, pammati kadi daytoy? Adtoy, kunak kadakayo, Saan; gapu ta no ammo ti tao ti maysa a banag awan ti panggapuanna a mamati, agsipud ta ammona."
                },
                {
                    "number": 19,
                    "text": "Ket ita, ania pay ti nakaskas-ang a pannakailunod iti makaammo iti pagayatan ti Dios ngem saanna met nga aramiden, ngem kenkuana a mamati laeng, wenno addaan laeng iti panggapuan a mamati, ket matnag nga agsalungasing?"
                },
                {
                    "number": 20,
                    "text": "Ita ukomenyo daytoy a banag. Adtoy, kunak kadakayo, nga adda iti maysa nga ima ket kasta met iti sabali; ket kastanto iti tunggal tao babaen iti aramidna."
                },
                {
                    "number": 21,
                    "text": "Ket ita kas nasaokon maipapan iti pammati—ti pammati saan a ti kaadda ti naan-anay a pannakaammo kadagiti banag; ngarud no adda pammatim mangnamnamaka iti banag a saan a makita, ngem pudno."
                },
                {
                    "number": 22,
                    "text": "Ket ita, adtoy, kunak kadakayo, ket kayatko a laglagipenyo, a manangngaasi ti Dios kadagiti amin a mamati iti naganna; ngarud tarigagayanna, kangrunaanna, a mamatikayo, wen, a kas iti balikasna."
                },
                {
                    "number": 23,
                    "text": "Ket ita, ipakaammona ti balikasna kadagiti tao babaen kadagiti anghel, wen, saan laeng a dagiti lallaki, ngem kasta met kadagiti babbai. Ita saan laeng a dagitoy; namin-adu a daras met a naikkan dagiti babassit nga ubbing iti balikas, a mangburibor kadagiti masirib ken nakaadal."
                },
                {
                    "number": 24,
                    "text": "Ket ita, ay-ayatek a kakabsatko, gapu ta tinarigagayanyo a maammuan kaniak no ania ti aramidenyo gapu ta naparigatkayo—ita, saanko a tarigagayan nga ipapanyo a panggepek ti mangeddeng kadakayo a maibatay laeng iti pudno—"
                },
                {
                    "number": 25,
                    "text": "Gapu ta diak kayat a sawen a napilitkayo amin a mangipakumbaba iti bagbagiyo; gapu ta pudno a patiek nga adda sumagmamano kadakayo a nangipakumbaba iti bagbagida, bay-anyo ida iti ania man a kasasaadda."
                },
                {
                    "number": 26,
                    "text": "Ita, kas iti nasaokon maipapan iti pammati—a saan a naan-anay a pannakaammo—a kas iti nasaokon. Diyo ammo ti kinatalgedda iti damo, iti kinaan-anay, nga ad-adda ngem iti pammati nga isu ti naan-anay a pannakaammo."
                },
                {
                    "number": 27,
                    "text": "Ngem adtoy, no riingen ken bangonenyo dagiti pampanunotyo, uray no padasenyo dagiti balikasko, ken tibnokanyo iti bassit a pammati, wen, uray no diyo tarigagayan ti ad-adu a panamati, bay-anyo dayta a tarigagay a mangtignay kadakayo, uray no agingga laeng a mamatikayo iti kasasaad a makaitedkayo iti lugar a pakaibislinan dagiti balikasko."
                },
                {
                    "number": 28,
                    "text": "Ita, yarigtayo ti balikas iti bukel. Ita, no ikkanyo ti bukel iti lugar a pakaimulaanna iti pusoyo, adtoy, no pudno a bukel, wenno nasayaat a bukel, no diyo ibelleng dayta gapu iti awan a panamatiyo, ket suppiatenyo ti Espiritu ti Apo, adtoy mangrugi nga agtubo iti barukongyo; ket no mariknayo daytoy a mangrugi a dumakkel, rugianyo a kunaen iti bagiyo—mabalin a nasayaat daytoy a bukel, wenno naimbag ti balikas, gapu ta rugiannan ti mangpadakkel iti kararuak; wen, rugiannan ti mangsilaw iti panunotko, wen, mangrugin a nananam kaniak."
                },
                {
                    "number": 29,
                    "text": "Ita adtoy, saan kadi a daytoy ti mangnayon iti pammatiyo? Kunak kadakayo, Wen; nupay kasta saan a dimmur-as iti naan-anay a pannakaammo."
                },
                {
                    "number": 30,
                    "text": "Ngem adtoy, no bumlad ti bukel, ken agtubo, ken mangrugi a dumakkel, masapul a kunaenyo a nasayaat ti bukel; agsipud ta adtoy, bimlad, ken nagtubo, ken nangrugi a dumakkel. Ket ita, adtoy, saan kadi nga isu ti mangpapigsa iti pammatiyo? Wen, papigsaenna ti pammatiyo: ta kunaenyonto ammok a nasayaat daytoy a bukel; ta adtoy nagtubo ken nangrugi a dumakkel."
                },
                {
                    "number": 31,
                    "text": "Ket ita, adtoy, namnamaenyo kadi a nasayaat daytoy a bukel? Kunak kadakayo, Wen; agsipud ta mangted ti tunggal bukel iti kapadpadana."
                },
                {
                    "number": 32,
                    "text": "Ngarud, nasayaat ti bukel no dumakkel, ngem no saan a dumakkel, adtoy, saan a nasayaat, ket nasken a maibelleng."
                },
                {
                    "number": 33,
                    "text": "Ket ita, adtoy, agsipud ta pinadasyo ti pamadasan, ket immulayo ti bukel, ket bimlad ken nagtubo, ken nangrugi a dumakkel, nasken nga ammuenyo a nasayaat ti bukel."
                },
                {
                    "number": 34,
                    "text": "Ket ita, adtoy, naan-anay kadi ti pannakaammoyo? Wen, naan-anay ti pannakaammoyo maipapan iti dayta a banag, ket nakaturog ti pammatiyo; ket gapu ta ammoyo daytoy, gapu ta ammoyo a ti sao pinadakkel ti balikas ti kararuayo, ket ammoyo met a nagtubo, tapno mangrugi a masilawan ti pannakaammoyo, ken mangrugi a lumawa ti panunotyo."
                },
                {
                    "number": 35,
                    "text": "O, no kasta, saan kadi a pudno daytoy? Kunak kadakayo, Wen, agsipud ta silaw daytoy; ket nasayaat ti uray ania a silaw, agsipud ta mailasin, ngarud, masapul nga ammuenyo a nasayaat daytoy; ket ita adtoy, kalpasan ti panangpadasyo iti daytoy a silaw naan-anay kadi ti pannakaammoyo?"
                },
                {
                    "number": 36,
                    "text": "Adtoy kunak kadakayo, Saan; ket saanyo met nga ipakni ti pammatiyo, agsipud ta tinungpalyo laeng ti pammatiyo a mangimula iti bukel tapno padasenyo ti pamadasan a mangammo no nasayaat met laeng ti bukel."
                },
                {
                    "number": 37,
                    "text": "Ket adtoy, bayat ti panagdakkel ti kayo, kunayonto: Aywanantayo a nasayaat, tapno agramut, tapno dumakkel, ken mangted iti bunga kadatayo. Ket ita adtoy, no taripatuen a nasayaat, agramutto, ken dumakkel, ket agbunga."
                },
                {
                    "number": 38,
                    "text": "Ngem no baybay-anyo ti kayo, ket diyo panunoten ti pannakataripatona, adtoy saan nga agramut; ket no madarangan iti pudot ti init, malaylay gapu ta awan ti ramutna, ket paruten ken ibellengyo."
                },
                {
                    "number": 39,
                    "text": "Ita, daytoy saan a gapu ta saan a nasayaat ti bukel, wenno gapu ta saan a makaay-ayo ti bungana; ngem gapu ta natikag ti dagayo, ken diyo tinaripato ti kayo, ngarud diyo malak-aman ti bungana."
                },
                {
                    "number": 40,
                    "text": "Ket iti kasta, no saanyo nga aywanan ti balikas, nga addaan iti pammati a kumitkita iti dayta a bunga, dikayto makapuros iti bunga ti kayo ti biag."
                },
                {
                    "number": 41,
                    "text": "Ngem no aywananyo ti balikas, wen, aywananyo ti kayo bayat ti panagdakkelna, babaen ti pammatiyo a nabugasan iti kinaregta, ken anus, a mangpaspasungad iti bungana, agramutto, ket adtoy agbalinto a kayo a rumangrangpaya nga agturong iti agnanayon a biag."
                },
                {
                    "number": 42,
                    "text": "Ket gapu iti kinaregta ken ti pammatiyo ken iti anusyo a nangtaraken iti balikas, tapno agramut kadakayo, adtoy, iti saan a mabayag purosenyonto ti bungana, a kapatgan, a kasam-itan iti amin a nasam-it, ken kapudawan iti amin a puraw, wen, ken katarnawan iti amin a natarnaw; ket mangankayonto iti daytoy a bunga agingga a mabsogkayo, tapno dikayto agbisin, wenno dikayto mawaw."
                },
                {
                    "number": 43,
                    "text": "No kasta, kakabsatko, apitenyonto ti gunggona ti pammatiyo, ken ti kinaregtayo, ken kinaanus, ken atiddog a panagrigat, a mangur-uray iti pannangted ti kayo iti bunga kadakayo."
                }
            ]
        },
        "/study/scriptures/bofm/alma/33": {
            "uri": "/study/scriptures/bofm/alma/33",
            "title": "Alma 33",
            "data_type": "chapter",
            "chapter_name": "Kapitulo 33",
            "chapter_summary": [
                "Insuro ni Zenos a nasken nga agkararag ken agdaydayaw dagiti tao iti amin a lugar ken maibabawi ti panangukom gapu iti Anak—Insuro ni Zenock a maisagut ti kaasi gapu iti Anak—Imibayog ni Moises iti langalang ti a pagilasinan iti Anak ti Dios. Agarup 74 S.C."
            ],
            "verses": [
                {
                    "number": 1,
                    "text": "Ita kalpasan ti pannakaisao ni Alma kadagitoy a balikas, immasidegda kenkuana a sitatarigagay a mangammo no rumbeng a mamatida iti maysa a Dios, tapno magun-odda daytoy bunga a nasaona, wenno no kasano nga imulada ti bukel, wenno ti balikas a sinaona, nga imbagana a nasken a maimula iti puspusoda; wenno ania a wagas ti pangrugianda a mangsurot iti pammatida."
                },
                {
                    "number": 2,
                    "text": "Ket kinuna ni Alma kadakuada: Adtoy, kinunayo a dikayo makapagdaydayaw iti Diosyo gapu ta napapanawkayo kadagiti sinagogayo. Ngem adtoy, kunak kadakayo, no ipapanyo a dikayo makapagdaydayaw iti Dios, dakkel a biddutyo, ket nasken nga amirisenyo ti nasantuan a kasuratan; no ipapanyo nga insuroda daytoy, diyo ida maawatan."
                },
                {
                    "number": 3,
                    "text": "Malagipyo kadi a nabasayo ti kinuna ni Zenos, ti nagkauna a propeta, maipanggep iti panagkararag ken panagdaydayaw?"
                },
                {
                    "number": 4,
                    "text": "Ta kinunana: Manangngaasika, O Dios, ta dinengngegmo ti kararagko, uray pay idi addaak iti langalang; wen, manangngaasika idi inkararagko ti maipanggep kadagidiay kabusorko, ket inliklikmo ida kaniak."
                },
                {
                    "number": 5,
                    "text": "Wen, O Dios, manangngaasika kaniak idi immararawak kenka iti talonko; idi inyararawko kenka iti kararagko, ket dinengngegnak."
                },
                {
                    "number": 6,
                    "text": "Ket manen, O Dios, dinengngegnak iti kararagko idi simmangpetak iti balayko."
                },
                {
                    "number": 7,
                    "text": "Ket idi simrekak iti kuartok, O Apo, ket nagkararagak kenka, dinengngegnak."
                },
                {
                    "number": 8,
                    "text": "Wen, manangngaasika kadagiti annakmo no umararawda kenka, tapno sika ti makangngeg a saan ketdi a dagiti tao, ket denggem ida."
                },
                {
                    "number": 9,
                    "text": "Wen, O Dios, manangngaasika kaniak, ket dinengngegmo ti ararawko iti tengnga ti paguummongam."
                },
                {
                    "number": 10,
                    "text": "Wen, ket dinengngegnak met idi napapanawak ken inum-umsidak dagiti kabusorko; wen, dinengngegmo dagiti ararawko, ken nakaungetka kadagiti kabusorko, ket sinarungkaram ida a sipupungtot a sisasagana a mangdadael."
                },
                {
                    "number": 11,
                    "text": "Ket dinengngegnak gapu iti sinagsagabak ken iti kinapudnok; ken gapu iti Anakmo ti nangaasiam kaniak, ngarud yararawko kenka ti amin a sinagsagabak, ta sika ti rag-ok; ta imbabawim ti panangukommo kaniak, gapu iti Anakmo."
                },
                {
                    "number": 12,
                    "text": "Ket ita kinuna ni Alma kadakuada: Mamatikayo kadi kadagiti nasantuan a kasuratan nga insurat dagiti nagkauna?"
                },
                {
                    "number": 13,
                    "text": "Adtoy, no mamatikayo, nasken a patienyo ti imbaga ni Zenos; ta, adtoy kinunana: Imbabawim ti panangukommo gapu iti Anakmo."
                },
                {
                    "number": 14,
                    "text": "Ita adtoy, kakabsatko, saludsodek no nabasayon dagiti nasantuan a kasuratan? No nabasayon, kasano ti diyo panamati iti Anak ti Dios?"
                },
                {
                    "number": 15,
                    "text": "Ta saan a naisurat a ni la Zenos ti nangibaga kadagitoy a banag, ngem imbaga met ni Zenock dagitoy a banag—"
                },
                {
                    "number": 16,
                    "text": "Ta adtoy, kinunana: Makaungetka, O Apo, kadagitoy a tao, gapu ta dida maawatan dagiti kaasim nga insagutmo kadakuada gapu iti Anakmo."
                },
                {
                    "number": 17,
                    "text": "Ket ita, kakabsatko, makitayo a pinaneknekan ti maikadua a nagkauna a propeta ti Anak ti Dios, ket binato dagiti tao agingga a natay gapu ta dida maawatan dagiti balikasna."
                },
                {
                    "number": 18,
                    "text": "Ngem adtoy, saan laeng a daytoy; saan la a dagitoy ti nasao maipanggep iti Anak ti Dios."
                },
                {
                    "number": 19,
                    "text": "Adtoy, nasao ni Moises; wen, ket adtoy naibayog ti pagilasinan iti langalang, tapno mabalin nga agbiag ti asino man a kumita itoy. Ket adu ti kimmita ken nagbiag."
                },
                {
                    "number": 20,
                    "text": "Ngem manmano ti nakaawat iti kaipapanan dagidiay a banag, ket gapu daytoy iti kinatangken ti panagpuspusoda. Ngem adu ti talaga a napatangken tapno saanda a kumita, ngarud napukawda. Ita ti gapu ti dida ikikita ket agsipud ta dida namati a paimbagenna ida."
                },
                {
                    "number": 21,
                    "text": "O kakabsatko, no maimbagankayo babaen ti ikikitayo laeng tapno maimbagan, diyo kadi makita uray apagbiit, wenno patangkenenyo kadi ketdi ti puspusoyo a di mamati, ket agbalinkayo a sadut, ket diyo ikita dagiti matayo, tapno mapukawkayo?"
                },
                {
                    "number": 22,
                    "text": "No kasta, kinaay-ay-ayto ti masagrapyo; ngem no saan, kumitakayo ngarud ket mangrugikayo a mamati iti Anak ti Dios, nga umayto a manubbot kadagiti taona, ken agrigatto ken matay a mangsubbot iti basbasolda; ken agungarto manen kadagiti natay, a mangipatungpal iti panagungar, a sumaklangto amin a tao kenkuana, tapno maukom iti maudi ken aldaw a panangukom, a maibatay kadagiti aramidda."
                },
                {
                    "number": 23,
                    "text": "Ket ita, kakabsatko, tarigagayak a nasken nga imulayo daytoy a balikas iti puspusoyo, ket bayat ti panangrugina a dumakkel taraknenyo babaen ti pammatiyo. Ket adtoy, agbalinto a kayo, nga agsaringit kadakayo iti awan inggana a biag. Kalpasanna ipaay koma ti Dios kadakayo a lumag-an dagiti dagensenyo, babaen ti rag-o ti Anakna. Ket maaramidyo amin dagitoy no kayatyo. Amen."
                }
            ]
        },
        "/study/scriptures/bofm/alma/34": {
            "uri": "/study/scriptures/bofm/alma/34",
            "title": "Alma 34",
            "data_type": "chapter",
            "chapter_name": "Kapitulo 34",
            "chapter_summary": [
                "Paneknekan ni Amulek nga agturong ti balikas nga adda ken ni Cristo iti pannakaisalakan—Nasken a mapukaw amin a tao malaksid no maaramid ti pannubbot—Maiturong ti amin a linteg ni Moises iti pannakaparigat ti Anak ti Dios—Maisaad iti pammati ken panagbabawi ti agnanayon a panggep ti pannakasubbot—Agkararag para iti naindagaan ken naespirituan a pannakabendision—Daytoy a biag ti panawen ti tao nga agsagana a sumabat iti Dios—Ipamuspusanyo ti pannakaisalakanyo nga addaan amak ken alingget iti Dios. Agarup 74 S.C."
            ],
            "verses": [
                {
                    "number": 1,
                    "text": "Ket ita napasamak a kalpasan ti panangyebkas ni Alma kadagitoy a balikas kadakuada nagtugaw iti daga, ket timmakder ni Amulek ken inrugina ti nangisuro kadakuada, a kinunana:"
                },
                {
                    "number": 2,
                    "text": "Kakabsatko, ipapanko a saankayo nga ignorante kadagiti banag a naibagan maipapan iti yaay ni Cristo, nga insuromi nga isu ti Anak ti Dios; wen, ammok a naisuro dagitoy a banag kadakayo iti namin-adu sakbay a simmuppiatkayo kadakami."
                },
                {
                    "number": 3,
                    "text": "Ket kas iti kalikagumyo a ti ay-ayatek a kabsatko ti masapul a mangipakaammo kadakayo no ania ti rumbeng nga aramidenyo, gapu iti tuokyo; ket binagbagaannakayo tapno maisagana ti panunotyo; wen, binagbagaannakayo a mangitunda iti pammati ken panaganus—"
                },
                {
                    "number": 4,
                    "text": "Wen, agingga a maaddaankayo iti nabileg a pammati uray la no maimula ti balikas iti puspusoyo, tapno mapadasyo ti pamadasan iti kinaimbagna."
                },
                {
                    "number": 5,
                    "text": "Ket naamirismi a dakkel a saludsod ti adda iti panunotyo no addanto met laeng ti balikas iti Anak ti Dios, wenno awanto ketdi ti Cristo."
                },
                {
                    "number": 6,
                    "text": "Ket naimatanganyo met a pinaneknekan kadakayo ti kabsatko, iti namin-adu a gundaway, nga adda ken ni Cristo ti balikas a pakaisalakanan."
                },
                {
                    "number": 7,
                    "text": "Inyawag ti kabsatko dagiti balikas ni Zenos, a mapasamak ti pannakasubbot babaen iti Anak ti Dios, ken kasta met kadagiti balikas ni Zenock; ken nagpakaasi ken ni Moises, a paneknekanna a pudno dagitoy a banag."
                },
                {
                    "number": 8,
                    "text": "Ket ita, adtoy, paneknekak kadakayo a pudno dagitoy a banag. Adtoy, kunak kadakayo, nga ammok nga umayto ni Cristo kadagiti annak ti tao, tapno subbotenna dagiti nagbasolanda, ken isu ti mangsubbot iti basbasol ti lubong; gapu ta naibagan ti Apo a Dios."
                },
                {
                    "number": 9,
                    "text": "Agsipud ta nasken a maaramid ti pannubbot; gapu ta babaen ti naindaklan a panggep ti Agnanayon a Dios masapul nga adda maaramid a pannubbot, wenno saan a malapdan ti pannakaungaw ti tao; wen, napatangken ti amin; wen, natnag ken napukaw ti amin, ken masapul a matay malaksid no babaen ti pannubbot a nasken a maaramid."
                },
                {
                    "number": 10,
                    "text": "Agsipud ta nasken nga adda naindaklan ken maudi a daton; wen, saan a daton a tao, wenno ayup, wenno iti uray ania a kita ti tumatayab; agsipud ta saan a naglasag a daton; ngem masapul nga awan patinggana ken agnanayon a daton."
                },
                {
                    "number": 11,
                    "text": "Ita awan ti uray siasino a tao a makaidaton iti darana a mangsubbot iti basol ti sabali. Ita, no mangpapatay ti tao, adtoy utasen kadi ti lintegtayo, a nalinteg, ti biag ti kabsatna? Kunak kadakayo, Saan."
                },
                {
                    "number": 12,
                    "text": "Ngem sapulen ti linteg ti biag dayta a nangpapatay; awan ngarud ti uray ania a banag nga agkamtud iti awan umarpad a pannubbot a mayannatup iti basbasol ti lubong."
                },
                {
                    "number": 13,
                    "text": "Ngarud, nasken nga adda maysa a naindaklan ken maudi a daton, ket addanto met, wenno nasken nga adda koma panaggibus ti pannakaiparukpok ti dara; ket matungpalto ti paglintegan ni Moises; wen, matungpalto amin, ti tunggal naisurat ken tuldek, ket awanto ti di mapalabas."
                },
                {
                    "number": 14,
                    "text": "Ket adtoy, daytoy ti naan-anay a kaipapanan ti paglintegan, itudo ti tunggal tuldek dayta naindaklan ken maudi a daton; ket Anak ti Dios dayta naindaklan ken maudi a daton, wen, agnanayon ken awan patinggana."
                },
                {
                    "number": 15,
                    "text": "Ket iti kastoy yegnanto ti pannakaisalakan kadagiti amin a mamati iti naganna; ta daytoy ti panggep ti maudi a daton, ti pannakayeg ti puso a naasi a mangparukma iti linteg, ken mangipakita iti wagas kadagiti tao tapno mamatida a nasken ti panagbabawi."
                },
                {
                    "number": 16,
                    "text": "Ket iti kasta mabalin a penken ti asi ti kiddaw ti linteg, ket arakupenna ida iti takiag ti kinatalged, idinto a ti saan a mangaramat iti pammati iti panagbabawi maidatag iti sibubukel a dawat ti linteg; ngarud dagiti laeng adda pammatina iti panagbabawi ti maikkan iti naindaklan ken agnanayon a gagem ti pannakasubbot."
                },
                {
                    "number": 17,
                    "text": "Ngarud sapay koma ta itden ti Dios kadakayo, kakabsatko, tapno rugianyo koma ti mangaramat iti pammatiyo iti panagbabawi, ket rugianyo ti umawag iti nasantuan a naganna, tapno kaasiannakayo;"
                },
                {
                    "number": 18,
                    "text": "Wen, umararawkayo kenkuana iti kaasi, agsipud ta isu ti nabileg a mangisalakan."
                },
                {
                    "number": 19,
                    "text": "Wen, ipakumbabayo ti bagbagiyo, ken diyo sardayan ti agkararag kenkuana."
                },
                {
                    "number": 20,
                    "text": "Umawagkayo kenkuana no addakayo iti kataltalonan, wen, iti agpaay iti amin nga arbanyo."
                },
                {
                    "number": 21,
                    "text": "Umawagkayo kenkuana iti balbalayyo, wen, para iti amin a kabbalayyo, iti agsapa, tengnga ti aldaw, ken rabii."
                },
                {
                    "number": 22,
                    "text": "Wen, umawagkayo kenkuana a mangduprak iti pannakabalin dagiti kabusoryo."
                },
                {
                    "number": 23,
                    "text": "Wen, umawagkayo kenkuana a mangpaksiat iti sairo, a kabusor ti amin a kinalinteg."
                },
                {
                    "number": 24,
                    "text": "Umawagkayo kenkuana para iti mulmulayo iti talon, tapno agrang-aykayo kadakuada."
                },
                {
                    "number": 25,
                    "text": "Umawagkayo para kadagiti tay-ak, tapno umaduda."
                },
                {
                    "number": 26,
                    "text": "Ngem saan nga umdas amin dagitoy; nasken nga ibubosyo ti kararuayo iti siledyo, ken iti lugar a nalimed, ken iti langalangyo."
                },
                {
                    "number": 27,
                    "text": "Wen, ket no saankayo nga umawag iti Apo, punnuenyo koma ti pusoyo, paglippiasenyo iti kararag para iti pagimbaganyo, ken kasta met ti pagimbagan dagiti adda iti aglawlawyo."
                },
                {
                    "number": 28,
                    "text": "Ket ita adtoy, patpatgek a kakabsatko, kunak kadakayo, saanyo a pagarupen nga umdasen dagitoy; gapu ta no naiwakasyon amin dagitoy a banag, no tallikudanyo dagiti makasapul, ken dagiti lamulamo, ken saanyo a sarungkaran dagiti masaksakit ken marigrigat, ken diyo ibingayan dagiti makasapul iti taraonyo, no addaankayo, kadagiti kanayon a makasapul—kunak kadakayo, no saanyo nga aramiden ti uray ania kadagitoy a banag, adtoy, awan ti kaes-eskan ti kararagyo, ket awan ti maipaayna kadakayo, ket kaslakayo kadagiti managinkukuna a mangilibak iti pammati."
                },
                {
                    "number": 29,
                    "text": "Ngarud, no saanyo a lagipen ti kinamanangngaasi, maipadakayo iti rugit, nga ibelleng dagiti agpimpino, (gapu ta awan pategna) ket mapadpaddakan dagiti tao."
                },
                {
                    "number": 30,
                    "text": "Ket ita, kakabsatko, kayatko a, kalpasan ti panangawatyo iti adu a pammaneknek, tangay saksian ti nasantuan a kasuratan dagitoy a banag, umaykayo ket mangtedkayo iti bunga ti panagbabawi."
                },
                {
                    "number": 31,
                    "text": "Wen, kayatko nga umasidegkayo ket saanyon a patangkenen ti puspusoyo; agsipud ta adtoy, ita ti kanito ken aldaw ti pannakaisalakanyo; ket ngarud, no agbabawikayo ket saanyo a patangkenen ti pusoyo, nadaras ti pannakaidanon kadakayo ti plano ti pannakasubbot."
                },
                {
                    "number": 32,
                    "text": "Agsipud ta adtoy, daytoy a biag ti panawen a panagsagana ti tao a sumabat iti Dios; wen, adtoy ti aldaw daytoy a biag ti aldaw nga agpaay kadagiti tao a mangaramid iti trabahoda."
                },
                {
                    "number": 33,
                    "text": "Ket ita, kas naibagak kadakayo idin, ket naaddaankayo iti adu a saksi, ngarud, dawatek kadakayo a saanyo nga itantan ti aldaw ti panagbabawiyo agingga iti panungpalan; agsipud ta kalpasan daytoy nga aldaw ti biag, a naited kadatayo nga agsagana para iti agnanayon, adtoy, no saantayo a pasayaaten ti panawentayo iti daytoy a biag, umayto ti rabii ti kinasipnget a dinton mabalin ti agtrabaho."
                },
                {
                    "number": 34,
                    "text": "Dimo makuna, inton addaka iti dayta nakaal-alingget a kinarigat, nga agbabawiak, nga agsubliak iti Diosko. Saan, saanyo a makuna daytoy; gapu ta dayta sigud nga espiritu a nangtagikua iti bagbagiyo iti oras a nauyos ti biagyo, isu met laeng dayta nga espiritu ti mangtagikua iti bagiyo iti dayta agnanayon a lubong."
                },
                {
                    "number": 35,
                    "text": "Ta adtoy, no itantanyo ti aldaw a panagbabawiyo agingga iti patay, adtoy, inturayannakayo ti espiritu ti sairo, ket patalgedannakayo a kukuana; ngarud, pumanaw ti Espiritu ti Apo kadakayo, ket awan ti lugarna kadakayo, ket adipenennakayo ti sairo; ket daytoy ti panungpalan dagiti nadangkes."
                },
                {
                    "number": 36,
                    "text": "Ket ammok daytoy, agsipud ta kinuna ti Apo a saan nga agnaed iti saan a nasantuan a templo, ngem iti puso dagiti nalinteg ti pagnaedanna; wen, ket kinunana nga agtugawto dagiti nalinteg iti pagarianna, a saanton a rummuar; ngem masapul a mapapudaw ti kawesda babaen ti dara ti Kordero."
                },
                {
                    "number": 37,
                    "text": "Ket ita, patpatgek a kakabsatko, kayatko a nasken a laglagipenyo dagitoy a banag, ken masapul nga agtrabahokayo a sibubuteng iti Dios para iti pannakaisalakanyo, ket saanyo koman nga ilibak ti yaay ni Cristo."
                },
                {
                    "number": 38,
                    "text": "A saankayo koman nga agririri a maibusor iti Espiritu Santo, ngem awatenyo, ket kupikopanyo ti nagan ni Cristo; nga ipakumbabayo ti bagbagiyo uray agingga iti tapok, ket agdayawkayo iti Dios, iti uray ania a disso a yanyo, iti espiritu ken kinapudno; ken agyamankayo iti inaldaw, gapu iti nalabon a kaasi ken parabur nga ipapaayna kadakayo."
                },
                {
                    "number": 39,
                    "text": "Wen, ket balakadankayo met, kakabsatko, nga agannadkayo iti di mabubos a panagkararagyo, tapno saankayo a mayadayo babaen ti pannulisog ti sairo, tapno dinakayo maartapan, tapno dinakayo maadipen iti ud-udina nga aldaw; ta adtoy, gapu ta awan ti gunggona a maitedna kadakayo."
                },
                {
                    "number": 40,
                    "text": "Ket ita, patpatgek a kakabsatko, ibalakadko ti panagan-anusyo ket ibaklayyo ti amin a kita ti panagrigat; a saanyo nga idanem dagiti mangum-umsi kadakayo gapu iti nalabes a kinapanglawyo, amangan no agbalinkayo a managbasol a kasla kadakuada;"
                },
                {
                    "number": 41,
                    "text": "Ngem maaddaankayo koma iti anus, ket maibaklayyo dagiti tuok, nga addaan natibker a namnama nga, iti maysa nga aldaw, aginanakayonto manipud iti amin a rigrigatyo."
                }
            ]
        },
        "/study/scriptures/bofm/alma/35": {
            "uri": "/study/scriptures/bofm/alma/35",
            "title": "Alma 35",
            "data_type": "chapter",
            "chapter_name": "Kapitulo 35",
            "chapter_summary": [
                "Dadaelen ti pannakaikasaba ti balikas ti sikap dagiti Zoramite—Ikkatenda dagiti simmurot, a nakitipon kalpasanna kadagiti tao ni Ammon iti Jershon—Agladingit ni Alma gapu iti kinadangkes dagiti tao. Agarup 74 S.C."
            ],
            "verses": [
                {
                    "number": 1,
                    "text": "Ita napasamak nga idi naigibus ni Amulek dagitoy a balikas, simminada iti ummong ket napanda iti daga ti Jershon."
                },
                {
                    "number": 2,
                    "text": "Wen, ken dagiti dadduma pay a kakabsat, kalpasan ti panangikasabada iti balikas kadagiti Zoramite, immayda met iti daga ti Jershon."
                },
                {
                    "number": 3,
                    "text": "Ket napasamak a kalpasan ti panagiinnuman ti nalatlatak a bilang dagiti Zoramite maipanggep kadagiti balikas a naikasaba kadakuada, nagpungtotda gapu iti balikas, ta dinadaelna ti sikapda; ngarud dida dimngeg kadagiti balikas."
                },
                {
                    "number": 4,
                    "text": "Ket imbaon ken inurnongda amin a tao iti intero a daga, ken kinainnumanda ida maipanggep kadagiti nasao a balikas."
                },
                {
                    "number": 5,
                    "text": "Ita saan nga impalubos dagiti agturayda ken dagiti saserdoteda ken dagiti maestroda kadagiti tao a mangammo iti maipanggep iti tarigagayda; ngarud inammoda a saggaysa ti pampanunot ti amin a tao."
                },
                {
                    "number": 6,
                    "text": "Ket napasamak a kalpasan ti pannakaammoda iti pampanunot ti amin a tao, napapanaw iti daga dagiti umayon kadagiti balikas nga imbaga ni Alma ken dagiti kabsatna; ket aduda; ket immayda met iti daga ti Jershon."
                },
                {
                    "number": 7,
                    "text": "Ket napasamak nga insuro ida da Alma ken dagiti kabsatna."
                },
                {
                    "number": 8,
                    "text": "Ita nakapungtot dagiti tao dagiti Zoramite kadagiti tao ni Ammon nga adda iti Jershon, ket ti pangulo nga agturay dagiti Zoramite, gapu iti kinadangkesna a tao, impaidanonna kadagiti tao ni Ammon ti tarigagayna a mapapanaw iti dagada amin dagiti immay nakilaok kadakuada iti dagada."
                },
                {
                    "number": 9,
                    "text": "Ket adu ti inyebkasna a pamutbuteng kadakuada. Ket ita saan a kinabuteng dagiti tao ni Ammon dagiti balikasda; ngarud dida ida pinapanaw, ngem inawatda amin dagiti nakurapay a Zoramite a nagkamang kadakuada; ket tinarakenda ida, ken kinawesanda ida, ken inikkanda ida iti dagdaga a tawidda; ket inimatonanda ida a maibatay iti pagayatanda."
                },
                {
                    "number": 10,
                    "text": "Ita daytoy ti nangsugsog kadagiti Zoramite a gumura kadagiti tao ni Ammon, ket rinugianda ti nakilaok kadagiti Lamanite ket sinugsoganda met ida nga agpungtot kadakuada."
                },
                {
                    "number": 11,
                    "text": "Ket kasta ti nangrugian dagiti Zoramite ken dagiti Lamanite a nagsagana a makigubat kadagiti tao ni Ammon, ken kasta met kadagiti Nephite."
                },
                {
                    "number": 12,
                    "text": "Ket kasta ti naggibusan ti maika-sangapulo-ket-pito a tawen a panangituray dagiti ukom kadagiti tao ni Nephi."
                },
                {
                    "number": 13,
                    "text": "Ket pinanawan dagiti tao ni Ammon ti daga a Jershon, ket immayda iti daga a Melek, ket nangtedda iti lugar iti daga a Jershon kadagiti buyot dagiti Nephite, tapno makisupangetda kadagiti buyot dagiti Lamanite ken kadagiti buyot dagiti Zoramite; ket kasta ti nagtungpalan ti gubat iti nagbaetan dagiti Lamanite ken dagiti Nephite, iti maika-sangapulo-ket-walo a tawen a panagturay dagiti ukom; ket maited ti pakaammuan iti gubgubatda manipud ita."
                },
                {
                    "number": 14,
                    "text": "Ket nagsubli ni Alma, ken ni Ammon, ken dagiti kabsatda, ken kasta met dagiti dua a lallaki nga annak ni Alma iti daga a Zarahemla, kalpasan ti panagbalinda a ramit kadagiti ima ti Dios a namagbabawi kadagiti adu a Zoramite; ket kas iti kaadu ti napagbabawi ti napapanaw iti dagada; ngem adda dagdaga a tinawidda iti daga a Jershon, ket intag-ayda dagiti imada a mangikalakag iti bagbagida, ken dagiti assawada, ken annak, ken ti dagdagada."
                },
                {
                    "number": 15,
                    "text": "Ita nagladingit ni Alma, gapu iti kinamanagbasol dagiti taona, wen gapu iti gubgubat, ken ti panagayus ti dara, ken ti sinnupangetda; ken ti panangipakdaarda iti balikas, wenno naibaon a mangipakdaar iti balikas, iti amin a tao iti tunggal siudad; ken iti pannakakitana a nangrugi a mapatangken ti puspuso dagiti tao, ken nangrugi a nasaktan gapu iti kinaiget ti balikas, naglapusanan ti pusona iti leddaang."
                },
                {
                    "number": 16,
                    "text": "Ngarud, imbilinna a maurnong dagiti annakna a lallaki, tapno ikkanna ti tunggal maysa iti rebbengen, nga aggigidiat, a maipanggep kadagiti banag a maipapan iti kinalinteg. Ket adda pakaammomi kadagiti bilinna, nga intedna kadakuada a maibatay iti bukodna a sinurat."
                }
            ]
        },
        "/study/scriptures/bofm/alma/36": {
            "uri": "/study/scriptures/bofm/alma/36",
            "title": "Alma 36",
            "data_type": "chapter",
            "chapter_name": "Kapitulo 36",
            "chapter_summary": [
                "Paneknekan ni Alma ken ni Helaman ti pannakapasurotna kalpasan ti pannakakitana iti anghel—Inturedna ti saem ti nailunod a kararua; inawaganna ti nagan ni Jesus, ken nayanak iti Dios—Nasam-it a rag-o ti nangpunno iti kararuana—Nakitana ti rimmuong ti anghel nga agdaydayaw iti Dios—Adu kadagiti napasurot ti nakananam ken nakakita ti kas iti nananam ken nakitana. Agarup 74 S.C."
            ],
            "book_intro": [
                "Dagiti bilin ni Alma iti anakna a lalaki a ni Helaman."
            ],
            "verses": [
                {
                    "number": 1,
                    "text": "Anakko, denggem dagiti balikasko; isapatak kenka, a no la ketdi tungpalem dagiti bilin ti Dios rumang-aykanto iti daga."
                },
                {
                    "number": 2,
                    "text": "Kayatko nga aramidem ti kas iti inaramidko, a manglagip iti pannakabalud dagiti ammatayo; ta naadipenda, ket awan ti nangisalakan kadakuada malaksid iti Dios ni Abraham, ken ti Dios ni Isaac, ken ti Dios ni Jacob; ket talaga nga insalakanna ida iti rigrigatda."
                },
                {
                    "number": 3,
                    "text": "Ket ita, O anakko a Helaman, adtoy, addaka iti kinaagtutubom, ket ngarud, dawatek kenka a denggem dagiti balikasko ken adalem kaniak; ta ammok nga asino man nga agtalek iti Dios matarabaydanto kadagiti pannubok kadakuada, ken kadagiti parikutda, ken kadagiti rigrigatda, ket mabitibitdanto iti maudi nga aldaw."
                },
                {
                    "number": 4,
                    "text": "Ket diak kayat a panunotem nga ammok ti bagik—saan a ti naindagaan no di ketdi naespirituan, saan a ti nailubongan ngem ti Dios."
                },
                {
                    "number": 5,
                    "text": "Ita, adtoy, kunak kenka, no saanak a nayanak iti Dios saanko koma nga ammo dagitoy a banag; ngem inaramid ti Dios, babaen ti ngiwat ti naespirituan nga anghelna, dagitoy a banag a maammuak, saan a ti ania man a pannakaikarik."
                },
                {
                    "number": 6,
                    "text": "Ta napanak a kaduak dagiti lallaki nga annak ni Mosiah, a nagpanggep a mangdadael iti simbaan ti Dios; ngem adtoy, imbaon ti Dios ti nasantuan nga anghelna a mamagsardeng kadakami iti dalan."
                },
                {
                    "number": 7,
                    "text": "Ket adtoy, nagsao kadakami, a kas man la gurruod, ket nagkintayeg ti sangabukel a daga a paypayatenmi; ket nadalupokami amin iti daga, iti buteng iti Apo a simmalukob kadakami."
                },
                {
                    "number": 8,
                    "text": "Ngem adtoy, kinuna kaniak ti timek: Bumangonka. Ket bimmangon ken timmakderak, ket nakitak ti anghel."
                },
                {
                    "number": 9,
                    "text": "Ket kinunana kaniak: No kayatmo a di madadael ti bagim, saanmon a panunoten a dadaelen ti simbaan ti Dios."
                },
                {
                    "number": 10,
                    "text": "Ket napasamak a nadalupoak iti daga; ket saanko a naungap ti ngiwatko iti uneg ti tallo nga aldaw ken tallo a rabii, wenno naaramatko dagiti takiagko."
                },
                {
                    "number": 11,
                    "text": "Ket ad-adu pay a banag ti imbaga kaniak ti anghel, a nangngegan dagiti kabsatko, ngem diak ida nangngeg; ta idi nangngegko dagiti balikas—No kayatmo a di madadael ti bagim, saanmon a panunoten a dadaelen ti simbaan ti Dios—kinayammetannak ti nakaro a buteng ken pannakasdaaw a nalabit a kurang la a madadaelak, isu a nadalupoak iti daga ket saanakon a makangngeg."
                },
                {
                    "number": 12,
                    "text": "Ngem nasaplitak iti awan inggana a panagtutuok, ta naparigat ti kararuak agingga iti kakaruan a wagas ken nasaplit iti amin a basbasolko."
                },
                {
                    "number": 13,
                    "text": "Wen, nalagipko amin dagiti basolko ken ti kinamanagbasolko, a nagtutuokak iti saem ti impierno; wen, nakitak nga immalsaak a maibusor iti Diosko, ken saanko a natungpal dagiti nasantuan a bilinna."
                },
                {
                    "number": 14,
                    "text": "Wen, ken adu ti pinapatayko kadagiti annakna, wenno iti ababa a pannao insungsongko ida iti pannakadadael; wen, iti sabali a pannao adu unay ti naaramidko a pagbasolan, a ti panangpanunotko a sumaklang iti Dios sinaplitna ti kararuak iti saan a mayebkas nga aligagaw."
                },
                {
                    "number": 15,
                    "text": "O, napanunotko, nga agpukawak ken awanen ti pakaammuan kaniak nga agpadpada ti kararua ken ti bagik, tapno saanak a maidatag iti sango ti Diosko, tapno maukom kadagiti aramidko."
                },
                {
                    "number": 16,
                    "text": "Ket ita, nasaplitak iti uneg ti tallo nga aldaw ken tallo a rabii, a simmarut ti saem ti nailunod a kararua."
                },
                {
                    "number": 17,
                    "text": "Ket napasamak a bayat ti pannakasaplitko iti panagtutuok, bayat ti pannakaparparigatko iti lagip ti adu a basbasolko, adtoy, nalagipko met a nangngegko ti padto ti amak kadagiti tao maipanggep iti yaay ti maysa a Jesucristo, ti Anak ti Dios, a mangsubbot iti basbasol ti lubong."
                },
                {
                    "number": 18,
                    "text": "Ita, iti pannakatiliw ti isipko itoy a panunot, naimpusuan nga inyararawko: O Jesus, sika ti Anak ti Dios, kaasiannak koma, siak nga adda iti napait nga apro, ken napalawlawanak iti awan inggana a kawar ni patay."
                },
                {
                    "number": 19,
                    "text": "Ket ita, adtoy, idi mapanunotko daytoy, saankon a malagip ti saem; wen, saanakon a maparparigat iti lagip kadagiti basolko."
                },
                {
                    "number": 20,
                    "text": "Ket o, anian a rag-o, ken anian a nakaskasdaaw a lawag ti nakitak; wen, napno ti kararuak iti rag-o a kas iti pannakapnok idi iti saem!"
                },
                {
                    "number": 21,
                    "text": "Wen, kunak kenka, anakko, nga awan ti nain-inaka ken napapait ngem iti saemko. Wen, ket kunak manen kenka, anakko, nga iti sabali a bangir, awanen ti nain-inaka ken nasamsam-it pay ngem iti rag-ok."
                },
                {
                    "number": 22,
                    "text": "Wen, impapanko a nakitak, a kas iti pannakakita ti amak a ni Lehi, nga agtugtugaw iti tronona, a linawlaw ti saan a mabilang a rimmuong ti anghel, iti galad nga agkankanta ken agdaydayaw iti Dios; wen, ket kinalikaguman ti kararuak nga adda koma sadiay."
                },
                {
                    "number": 23,
                    "text": "Ngem adtoy, napasubli manen dagiti takiagko ti pigsada, ket timmakderak kadagiti sakak, ket impakitak kadagiti tao a nayanakak iti Dios."
                },
                {
                    "number": 24,
                    "text": "Wen, ket manipud iti dayta a kanito agingga ita, awan ressatna ti panagtrabahok, tapno bareng adda karkararua a mapagbabawik; tapno maiparamanko met kadakuada ti aglaplapusanan a rag-o a naramanak; tapno mayanakda met iti Dios, ken mapno iti Espiritu Santo."
                },
                {
                    "number": 25,
                    "text": "Wen, ket ita adtoy, O anakko, inikkannak ti Apo iti aglaplapusanan a rag-o a bunga dagiti trabahok;"
                },
                {
                    "number": 26,
                    "text": "Ta gapu iti balikas nga imbingayna kaniak, adtoy, adu ti nayanak iti Dios, ken nakaraman iti naramanak, ken nakapagsinnarang a sangunsango a kas iti nakitak; ngarud ammoda dagitoy banag nga imbagak, a kas iti pannakaammok; ken iti Dios ti pannakaammo nga adda kaniak."
                },
                {
                    "number": 27,
                    "text": "Ket natarabayak iti nadumaduma a pannubok ken parikut, wen, ken amin a kita ti panagsagaba; wen, winayawayaannak ti Dios iti pagbaludan, ken iti pannakaadipen ken manipud iti patay; wen, ket nagtalekak kenkuana, ket wayawayaannak pay laeng."
                },
                {
                    "number": 28,
                    "text": "Ket ammok nga itag-aynakto iti maudi nga aldaw, a makipagtaeng kenkuana iti gloria; wen, ket dayawekto iti agnanayon, ta inruarna dagiti ammatayo iti Egipto, ken linemmesna dagiti Egipsio iti Nalabaga a Baybay; ket inturongna ida babaen ti bilegna iti naikari a daga; wen, winayawayaanna ida iti pannakaadipen ken pannakabalud manen ken manen."
                },
                {
                    "number": 29,
                    "text": "Wen, ken kasta met nga inruarna dagiti ammatayo iti daga ti Jerusalem; ken kasta met a, babaen ti awan inggana a bilegna, winayawayaanna ida iti pannakaadipen ken pannakabalud, manen ken manen agingga iti agdama; ket kanayon a mabatbatiak a manglaglagip iti pannakabaludda; wen, ken mabatika koma met a manglaglagip, a kas iti inaramidko, iti pannakabaludda."
                },
                {
                    "number": 30,
                    "text": "Ngem adtoy, anakko, saan la a daytoy; ta ammom koma a kas iti pannakaammok, a no la ketdi tungpalem dagiti bilin ti Dios rumang-ayka iti daga; ket ammom koma met a no dimo tungpalen dagiti bilin ti Dios mapapanawkanto iti sangona. Ita maibatay daytoy iti balikasna."
                }
            ]
        },
        "/study/scriptures/bofm/alma/37": {
            "uri": "/study/scriptures/bofm/alma/37",
            "title": "Alma 37",
            "data_type": "chapter",
            "chapter_name": "Kapitulo 37",
            "chapter_summary": [
                "Mataginayon dagiti pinanid a gambang ken dadduma pay a nasantuan a kasuratan tapno maisalakan dagiti kararua—Nadadael dagiti Jaredite gapu iti kinadangkesda—Nasken a mailimed dagiti nalimed a sapata ken katulaganda kadagiti tao—Pabagbagaanka iti Apo iti amin nga aramidmo—Idinto nga iturong ti Liahona dagiti Nephite, kasta met ti panangiturong ni Cristo kadagiti tao iti agnanayon a biag. Agarup 74 S.C."
            ],
            "verses": [
                {
                    "number": 1,
                    "text": "Ket ita, anakko a Helaman, bilinenka nga alaem dagiti kasuratan a naitalek kaniak;"
                },
                {
                    "number": 2,
                    "text": "Ken kasta met a bilinenka nga isuratmo ti maipanggep kadagitoy a tao, a maibatay iti kas iti inaramidko, kadagiti pinanid ni Nephi, ket salimetmetam amin dagitoy a banag a sagrado a sinalimetmetak, a kas iti panangsalimetmetko; ta para iti nainsiriban a panggep ti pannakasalimetmetda."
                },
                {
                    "number": 3,
                    "text": "Ket dagitoy a pinanid a gambang, a naglaon kadagitoy a kitikit, a nakaisuratan dagiti nasantuan a kasuratan, a nakairamanan ti kapupuon dagiti appotayo, a manipud pay idi punganay—"
                },
                {
                    "number": 4,
                    "text": "Adtoy, impadto dagiti ammatayo, a masalimetmetanda, ket maipaimada manipud iti maysa a kaputotan sa dagiti dadduma, ket masalimetmetan ken mataginayonda babaen ti ima ti Apo agingga a maiwarasda iti tunggal pagilian, kakabagian, pagsasao, ken tattao, tapno maammuanda dagiti linaonna a kinadatdatlag."
                },
                {
                    "number": 5,
                    "text": "Ket ita adtoy, no masalimetmetanda nasken a mataginayon ti kinasilengda; wen, ket taginayonenda ti kinasilengda; wen, ken kasta met amin dagiti pinanid a naglaon iti dayta nasantuan a surat."
                },
                {
                    "number": 6,
                    "text": "Ita ipapanyo a minamaag kaniak daytoy; ngem adtoy kunak kadakayo, a dagiti babassit ken gagangay a banag agbalindanto a naindaklan a banag; ket adu a gundaway a maibabain ti masirib iti bassit a pamuspusan."
                },
                {
                    "number": 7,
                    "text": "Ket nagtrabaho ti Apo a Dios babaen ti pamuspusan a mangipatungpal kadagiti naindaklan ken awan inggana a panggep; ket babaen dayta bassit a pamuspusan imbabain ti Apo ti masirib ket impatungpalna ti pannakaisalakan ti adu a kararua."
                },
                {
                    "number": 8,
                    "text": "Ket ita, nakemen ti Dios manipud iti dayta a kanito a mataginayon dagitoy a banag; ta adtoy, pinalawada ti lagip dagitoy a tao, wen, ket ginutugotda ti adu iti biddut kadagiti wagasda, ken inturongda ida iti pannakaammo iti Diosda iti pannakaisalakan ti kararuada."
                },
                {
                    "number": 9,
                    "text": "Wen, kunak kadakayo, no saan koma a gapu kadagitoy banag a linaon dagitoy a kasuratan, saan la ketdi a nagutugot da Ammon ken dagiti kabsatna dagiti rinibribu a Lamanite iti kinabiddut ti kannawidan dagiti ammada; wen, inturong ida dagitoy a kasuratan ken dagiti balikasda iti panagbabawi; ket dayta, inturongda ida iti pannakaammo iti Apo a Diosda, ken tapno idir-ida ni Jesucristo a Mannubbotda."
                },
                {
                    "number": 10,
                    "text": "Ken asino ti makaammo nga isudanto ti maaramat a mangyasideg iti rinibribu kadakuada, wen, ken kasta met ti rinibribu a nasukir a kakabsattayo, dagiti Nephite, a mangpatpatangken iti puspusoda iti basol ken kinamanagbasol, iti pannakaammo iti Mannubbotda?"
                },
                {
                    "number": 11,
                    "text": "Ita saan pay unay a nalawag kaniak dagitoy a kinadatdatlag; ngarud agparbengak."
                },
                {
                    "number": 12,
                    "text": "Ket umdas met ngatan no kunak laeng a nataginayonda iti nainsiriban a panggep, nga ammo ti Dios dayta a panggep; ta namagbaga a sisisirib kadagiti amin nga aramidna, ken nalinteg dagiti danana, ket awan ti pagtungedan ti turongna."
                },
                {
                    "number": 13,
                    "text": "O laglagipem, laglagipem, anakko a Helaman, ti kinaiget dagiti bilin ti Dios. Ket kinunana: No tungpalem dagiti bilinko rumang-ayka iti daga—ngem no dimo tungpalen dagiti bilinna, maisinakanto iti imatangna."
                },
                {
                    "number": 14,
                    "text": "Ket ita laglagipem, anakko, nga intalek kenka ti Dios dagitoy a banag, a sagrado, a sinalimetmetanna a sagrado, ken kasta met a tungpalen ken taginayonenna a para iti nainsiriban a panggepna, tapno maipakitananto ti bilegna kadagiti masungad a kaputotan."
                },
                {
                    "number": 15,
                    "text": "Ket ita adtoy, ibagak kenka babaen ti espiritu ti pammadto, no agbasolka kadagiti bilin ti Dios, adtoy, maala manipud kenka dagitoy sagrado a banag babaen ti bileg ti Dios, ket mayawatka ken ni Satanas, tapno ibuyognaka a kasla taep iti angin."
                },
                {
                    "number": 16,
                    "text": "Ngem no tungpalem dagiti bilin ti Dios, ken aramidem dagitoy sagrado a banag a maibatay iti imbilin ti Apo kenka, (ta dawatem iti Apo ti amin a banag iti ania man nga aramidem kadakuada) adtoy, awan ti bileg iti daga wenno iti impierno a makaala kenka, ta nabileg ti Dios iti pannakaipatungpal dagiti balikasna."
                },
                {
                    "number": 17,
                    "text": "Ta tungpalenna amin dagiti karina kenka, ta tinungpalna dagiti karina kadagiti ammatayo."
                },
                {
                    "number": 18,
                    "text": "Ta inkarina kadakuada a taginayonenna dagitoy a banag para iti nainsiriban a panggepna, tapno maipakitana ti bilegna kadagiti masungad a kaputotan."
                },
                {
                    "number": 19,
                    "text": "Ket ita adtoy, maysa a panggep ti tinungpalna, uray pay ti pannakapasubli ti rinibribu kadagiti Lamanite iti pannakaammo iti kinapudno; ket naipakitanan kadakuada ti bilegna, ken ipakitananto pay ti bilegna kadakuada kadagiti masungad a kaputotan; ngarud mataginayondanto."
                },
                {
                    "number": 20,
                    "text": "Ngarud bilinenka, anakko a Helaman, a naregtaka koma a mangtungpal kadagiti amin a balikasko, ken naregtaka koma met a mangtungpal kadagiti bilin ti Dios a kas iti pannakaisuratda."
                },
                {
                    "number": 21,
                    "text": "Ket ita, ibagak kenka ti maipanggep kadagidiay duapulo-ket-uppat a pinanid, salimetmetam ida, tapno ti kinadatdatlag dagiti aramid ti kinasipnget, ken dagiti nalimed nga aramidda, wenno dagiti nalimed nga aramid dagidiay tao a nadadael, mabalin nga ipakita kadagitoy a tao; wen, amin dagiti pammapatayda, ken panagtakawda, ken panagsamsamda, ken amin dagiti kinadangkes ken makarimon nga aramidda, mabalin nga ipakita kadagitoy a tao; wen, ket taginayonem dagitoy nga agipatpatarus."
                },
                {
                    "number": 22,
                    "text": "Ta adtoy, nakita ti Apo a rinugian dagiti taona ti agtrabaho iti kasipngetan, wen, nagaramidda iti nalimed a panagpapatay ken makarimon nga ar-aramid; ngarud kinuna ti Apo, no saanda nga agbabawi nasken a madadaelda iti rabaw ti daga."
                },
                {
                    "number": 23,
                    "text": "Ket kinuna ti Apo: Isaganaak ti katulongak a ni Gazelem, iti bato, a mangted iti lawag iti kasipngetan, tapno maduktalak kadagiti taok no asino ti agserserbi kaniak, tapno maduktalak kadakuada ti ar-aramid dagiti kabsatda, wen, dagiti nalimed nga aramidda, dagiti nasipnget nga aramidda, ken ti kinadangkes ken makarimon nga ar-aramidda."
                },
                {
                    "number": 24,
                    "text": "Ket ita, anakko, naisagana dagitoy nga agipatpatarus tapno maipatungpal ti balikas ti Dios, nga imbagana, a kinunana:"
                },
                {
                    "number": 25,
                    "text": "Iruarko iti kasipngetan tapno malawagan amin dagiti nalimed nga aramid ken makarimon nga aramidda; ket malaksid no agbabawida dadaelek ida iti rabaw ti daga; ket lawagak amin a palimed ken makarimon nga aramidda, iti tunggal pagilian nga agtagikuanto kalpasanna iti daga."
                },
                {
                    "number": 26,
                    "text": "Ket ita, anakko, makitata a dida nagbabawi; ngarud nadadaelda, ket kasta ti pannakaipatungpal ti balikas ti Dios; wen, dagiti nalimed a makarimon nga aramidda nairuar iti kasipngetan ket naipakaammo kadatayo."
                },
                {
                    "number": 27,
                    "text": "Ket ita, anakko, bilinenka nga ibatim amin a sapatada, ken ti katulaganda, ken dagiti nagnanaminganda kadagiti nalimed a makarimon nga aramidda; wen, ken amin dagiti tanda ken pagsidsiddaawanda ilimedmo kadagitoy a tao, tapno dida maammuan, amangan la ketdi no iti panangpadpadasda matnagda met iti kasipngetan ket madadaelda."
                },
                {
                    "number": 28,
                    "text": "Ta adtoy, adda lunod amin kadagitoy a daga, a dumtengto ti pannakadadael amin kadagidiay agar-aramid iti kasipngetan, a maibatay iti bileg ti Dios, inton naan-anayen ti pannakaluomda; ngarud tarigagayak a saan koma a madadael dagitoy a tao."
                },
                {
                    "number": 29,
                    "text": "Ngarud ilimedmo koma dagitoy nalimed a plano kadagiti sapata ken katulaganda kadagitoy a tao, ket dagiti laeng kinadangkes ken panagpapatayda ken makarimon nga aramidda ti ipakaammom kadakuada; ket isurom ida a manggura iti kasta a kinadangkes ken makarimon nga aramid ken pammapatay; ken isurom met kadakuada a nadadael dagitoy a tao a pakaammuan iti kinadangkesda ken iti makarimon nga aramid ken kinamammapatayda."
                },
                {
                    "number": 30,
                    "text": "Ta adtoy, pinapatayda amin dagiti propeta ti Apo a napan kadakuada a mangipakdaar iti maipanggep iti kinamanagbasolda; ket ti dara dagiti pinapatayda immararaw iti Apo a Diosda iti panagibalesda kadagiti mangpapatay kadakuada; ket kasta ti panangukom ti Dios kadagiti nagtrabaho iti kasipngetan ken nalimed a nakikinnunsabo."
                },
                {
                    "number": 31,
                    "text": "Wen, ket mailunod koma ti daga iti agnanayon nga awan inggana kadagiti nagtrabaho iti kasipngetan ken nalimed a nakikinnunsabo, agingga iti pannakadadael, malaksid no agbabawida sakbay ti naan-anay a pannakaluomda."
                },
                {
                    "number": 32,
                    "text": "Ket ita, anakko, laglagipem dagiti balikas a naibagakon kenka; dimo italek kadagitoy a tao dagidiay nalimed a plano, ngem isurom kadakuada ti awan patinggana nga igugura iti basol ken kinamanagbasol."
                },
                {
                    "number": 33,
                    "text": "Ikasabam kadakuada ti panagbabawi, ken pammati iti Apo a Jesucristo; isurom ida nga agpakumbaba ken naemma ken nalukneng ti panagpuspusona; isurom ida a mangparmek iti tunggal sulisog ti sairo, babaen ti pammatida iti Apo a Jesucristo."
                },
                {
                    "number": 34,
                    "text": "Isurom ida a kaano man di mabannog kadagiti nasayaat nga aramid, ngem agbalinda a naemma ken nalukneng ti panagpuspusona; ta ti kasta mainanaan dagiti kararuada."
                },
                {
                    "number": 35,
                    "text": "O, laglagipem, anakko, ket adalem ti pagsiriban iti kinaagtutubom; wen, adalem iti kinaagtutubom nga agtungpal kadagiti bilin ti Dios."
                },
                {
                    "number": 36,
                    "text": "Wen, ket umararawka iti Dios iti amin a kasapulam; wen, italekmo amin nga aramidmo iti Apo, ket sadino man a papanam agturongda koma iti Apo; wen, maiturong koma amin a pampanunotmo iti Apo; wen, bay-am a ti pammateg ti pusom maipaay iti Apo iti agnanayon."
                },
                {
                    "number": 37,
                    "text": "Pabalakadanka iti Apo iti amin nga aramidem, ket iturongnaka iti pagsayaatam; wen, no agiddaka iti rabii agiddaka iti Apo, tapno bantayannaka iti pannaturogmo; ket no bumangonka iti agsapa bay-am a mapno ti pusom iti panagyaman iti Dios; ket no aramidem dagitoy a banag, maitag-aykanto iti maudi nga aldaw."
                },
                {
                    "number": 38,
                    "text": "Ket ita, anakko, adda masaok maipanggep iti banag nga inawagan dagiti ammatayo iti bola, wenno mangiturong—wenno ninaganan dagiti ammatayo iti Liahona, a, naipatarus iti kompas; ket insagana ti Apo daytoy."
                },
                {
                    "number": 39,
                    "text": "Ket adtoy, awan ti asino man a tao a makaaramid iti kas iti nakaddidillaw a pannakaaramidna. Ket adtoy, naisagana a mangipakita kadagiti ammatayo iti turongen iti panagdaliasatda iti langalang."
                },
                {
                    "number": 40,
                    "text": "Ket naaramatda a maibatay iti pammatida iti Dios; ngarud, no adda pammatida a mamati a mabilin ti Dios dagiti pagitudo a mangitudo iti dana a turongenda, adtoy, naaramid; ngarud naalada daytoy a milagro, ken kasta met dagiti adu a sabsabali a milagro a ginutugot ti bileg ti Dios, iti inaldaw."
                },
                {
                    "number": 41,
                    "text": "Nupay kasta, gapu ta naaramid dagiti milagro iti bassit a pamuspusan impakitana kadakuada dagiti nakaskasdaaw nga aramid. Nasadutda, ket nalipatanda nga inaramat ti pammatida ken kinaregtada ket nagpukaw kalpasanna dagiti nakaskasdaaw nga aramid, ket saanda a dimmur-as iti panagdaliasatda;"
                },
                {
                    "number": 42,
                    "text": "Ngarud, nagbatida iti langalang, wenno dida nagbiahe iti maymaysa a turong, ket naparigatda iti bisin ken waw, gapu iti basbasolda."
                },
                {
                    "number": 43,
                    "text": "Ket ita, anakko, kayatko a maawatam a di mabalin nga awan ti anniniwan dagitoy a banag; ta iti kinasadut dagiti ammatayo a mangikaso itoy a kompas (ita naindagaan dagitoy a banag) saanda a nagballigi; uray pay no adda kadagiti banag a naespirituan."
                },
                {
                    "number": 44,
                    "text": "Ta adtoy, kas iti kalaka a mangikaso iti balikas ni Cristo, a mangitudo kenka iti nalinteg a turong iti agnanayon a pannakapnek, a kas iti panangikaso dagiti ammatayo itoy a kompas, a mangitudo kadakuada iti nalinteg a turong a mapan iti naikari a daga."
                },
                {
                    "number": 45,
                    "text": "Ket ita kunak, awan kadi ti pagilasinan itoy a banag? Ta kas iti kinanama daytoy a mangiturong ti nangiturong kadagiti ammatayo, babaen ti panangsurotda iti turongna, iti naikari a daga, dagiti balikas ni Cristo, no surotentayo dagiti turongda, itundadatayo iti labes daytoy a tanap ti leddaang nga agturong iti adayo a nasaysayaat a naikari a daga."
                },
                {
                    "number": 46,
                    "text": "O anakko, dimo ipalubos nga agbalintayo a sadut gapu iti kinalaka ti wagas; ta kasta kadagiti ammatayo; ta kasta ti pannakaisaganana kadakuada, a no kumitada mabalinda ti agbiag; kasta met kadatayo. Naisagana ti wagas, ket no kumitatayo mabalintayo ti agbiag iti agnanayon."
                },
                {
                    "number": 47,
                    "text": "Ket ita, anakko, kitaem ta ikalakagmo dagitoy sagrado a banag, wen, kitaem a kumitaka iti Dios ken agbiag. Mapanka kadagitoy a tao ket ipakdaarmo ti balikas, ken agparbengka. Anakko, agpakadaakon."
                }
            ]
        },
        "/study/scriptures/bofm/alma/38": {
            "uri": "/study/scriptures/bofm/alma/38",
            "title": "Alma 38",
            "data_type": "chapter",
            "chapter_name": "Kapitulo 38",
            "chapter_summary": [
                "Naidadanes ni Shiblon gapu iti kinalinteg—Adda ti pannakaisalakan ken ni Cristo, nga isu ti biag ken silaw ti lubong—Pengdam amin a riknam. Agarup 74 S.C."
            ],
            "book_intro": [
                "Dagiti bilin ni Alma iti lalaki nga anakna a ni Shiblon."
            ],
            "verses": [
                {
                    "number": 1,
                    "text": "Anakko, denggem dagiti balikasko, ta kunak kenka, a kas iti imbagak ken ni Helaman, a no la ketdi tungpalem dagiti bilin ti Dios rumang-aykanto iti daga; ken no dimo tungpalen dagiti bilin ti Dios mailaksidkanto iti imatangna."
                },
                {
                    "number": 2,
                    "text": "Ket ita, anakko, agtalekak a napalalonto ti rag-ok kenka, gapu iti kinatibker ken kinapudnom iti Dios; ta iti itatallikudmo iti kinaagtutubom a sumarang iti Apo a Diosmo, kasta met ti panangnamnamak nga ituloymo iti panagtungtungpalmo kadagiti bilinna; ta nagasat ti makaibtur agingga iti panungpalan."
                },
                {
                    "number": 3,
                    "text": "Kunak kenka, anakko, a napalalon ti rag-ok kenka, gapu iti kinapudnom ken kinaregtam, ken ti kinaanusmo ken ti naunday a panagituredmo kadagiti tao dagiti Zoramite."
                },
                {
                    "number": 4,
                    "text": "Ta ammok a naadipenka; wen, ken kasta met nga ammok a nabatoka gapu iti balikas; ken inibturam amin dagitoy a banag a siaanus gapu ta adda kenka ti Apo; ket ita ammom nga isalakannaka ti Apo."
                },
                {
                    "number": 5,
                    "text": "Ket ita anakko, a Shiblon, kayatko a laglagipem, nga agingga nga adda panagtalekmo iti Dios kasta met ti pannakawayawayam kadagiti pannubok, ken kadagiti parikutmo, ken dagiti rigatmo, ket maitag-aykanto iti maudi nga aldaw."
                },
                {
                    "number": 6,
                    "text": "Ita, anakko, diak kayat a panunotem nga ammok dagitoy a banag iti bagbagik laeng, ngem ti Espiritu ti Dios nga adda kaniak ti nangipakaammo kadagitoy a banag kaniak; ta no saanak koma a nayanak iti Dios diak la ketdi ammo dagitoy a banag."
                },
                {
                    "number": 7,
                    "text": "Ngem adtoy, iti naindaklan a kaasi ti Apo imbaonna ti anghel a mangipakdaar kaniak a nasken nga isardengko ti aramid a panagdadael kadagiti taona; wen, ket nakitak ti anghel iti rupanrupa, ket nakisao kaniak, ket kasla gurruod ti timekna, ket dinayyegna ti intero a daga."
                },
                {
                    "number": 8,
                    "text": "Ket napasamak a tallo nga aldaw ken tallo a rabii a nagsagabaak iti kapaitan a saem ken sanaang iti kararuak; ket iti kaano man, agingga nga immararawak iti Apo a Jesucristo iti kaasina, a naawatko ti pannakaugas dagiti basolko. Ngem adtoy, immararawak kenkuana ket nasarakak ti talna ti kararuak."
                },
                {
                    "number": 9,
                    "text": "Ket ita, anakko, naibagakon kenka daytoy tapno masursurom ti pagsiriban, tapno masursurom kaniak nga awan ti sabali a pamay-an wenno pamuspusan a pakaisalakanan ti tao, iti ken babaen laeng ni Cristo. Adtoy, isu ti biag ken silaw ti lubong. Adtoy, isu ti balikas ti kinapudno ken kinalinteg."
                },
                {
                    "number": 10,
                    "text": "Ket ita, iti pannakairugimon a mangisuro iti balikas kayatko met unay nga ituloymo nga isuro; ken kayatko a naregta ken nateppelka iti amin a banag."
                },
                {
                    "number": 11,
                    "text": "Kitaem a dika maitag-ay iti kinapalangguad; wen, kitaem a dimo ipannakkel ti bukodmo a pagsiriban, wenno ti nalaus a pigsam."
                },
                {
                    "number": 12,
                    "text": "Aramatem ti kinabatad, ngem saan nga aglablabes a panangipaawat; ken kasta met a kitaem a pengdam amin a riknam, tapno mapnoka iti ayat; kitaem a liklikam ti kinasadut."
                },
                {
                    "number": 13,
                    "text": "Dika agkararag a kas iti aramid dagiti Zoramite, ta nakitamon nga agkararagda a mangngeg dagiti tao, ken tapno maidaydayaw iti kinasiribda."
                },
                {
                    "number": 14,
                    "text": "Dimo kunaen: O Dios, agyamanak ta nalalaingkami ngem dagiti kabsatmi; ngem kunam ketdi: O Apo, pakawanem ti diak pannakaikari, ken laglagipem a kaasian dagiti kabsatko—wen, awatem ti dimo pannakaikari iti sango ti Dios iti amin a kanito."
                },
                {
                    "number": 15,
                    "text": "Ket sapay koma ta bendisionan ti Apo ti kararuam, ken awatennaka iti pagarianna iti maudi nga aldaw, nga agtugaw a sitatalna. Ita mapanka, anakko, ket isurom ti balikas kadagitoy a tao. Agparbengka. Anakko, agpakadaakon."
                }
            ]
        },
        "/study/scriptures/bofm/alma/39": {
            "uri": "/study/scriptures/bofm/alma/39",
            "title": "Alma 39",
            "data_type": "chapter",
            "chapter_name": "Kapitulo 39",
            "chapter_summary": [
                "Nakarimon ti basol a mainaig iti seks a panagbasol—Linapdan dagiti nagbasolan ni Corianton dagiti Zoramite nga umawat iti balikas—Iraman ti panangsubbot ni Cristo dagiti napalabas nga aramid tapno maisalakan dagiti napudno nga immun-una. Agarup 74 S.C."
            ],
            "book_intro": [
                "Dagiti bilin ni Alma ken ni Corianton nga anakna."
            ],
            "verses": [
                {
                    "number": 1,
                    "text": "Ket ita, anakko, ad-adu ti ibagak kenka ngem iti naibagak iti kabsatmo; ta adtoy, saanmo, aya, a napaliiw ti kinatibker ti kabsatmo, ti kinapudnona, ken ti kinaregtana a mangtungpal iti bilbilin ti Dios? Adtoy, saanna, aya, nga impakita ti nasayaat a pagulidanan kenka?"
                },
                {
                    "number": 2,
                    "text": "Agsipud ta saanmo nga inkaskaso unay dagiti balikasko a kas iti kabsatmo, kadagiti Zoramite. Ita daytoy ti kagurak kenka; nagtultuloyka a nangipannakkel iti pigsa ken siribmo."
                },
                {
                    "number": 3,
                    "text": "Ket saan nga umdas daytoy, anakko. Nagaramidka iti nakapaldaang kaniak; ta binaybay-am ti naespirituan a panagserbim ket napanka idiay ili ti Siron a sakup dagiti Lamanite, a nangsurot ken ni Isabel a dakes a babai."
                },
                {
                    "number": 4,
                    "text": "Wen, inagawna ti adu a puso, ngem saan a pambar dayta, anakko. Inkasom koma ti naespirituan a panagserbi a naitalek kenka."
                },
                {
                    "number": 5,
                    "text": "Dimo, aya, ammo, anakko, a makarimon dagitoy a banag iti imatang ti Apo; wen, narimrimon ngem iti amin a basol malaksid iti panangibuyat iti awanan basol a dara wenno panangilibak iti Espiritu Santo?"
                },
                {
                    "number": 6,
                    "text": "Ta adtoy, no ilibakmo ti Espiritu Santo a naited la ngaruden kenka, ket ammom nga inlibakmo, adtoy, daytoy ti basol a saan a mapakawan; wen, ken siasino man a mamapatay a maisuppiat iti silaw ken pannakaammo iti Dios, saan a nalaka kenkuana ti manggun-od iti pammakawan; wen, kunak kenka, anakko, a saan a nalaka kenkuana ti manggun-od iti pammakawan."
                },
                {
                    "number": 7,
                    "text": "Ket ita, anakko, sapay koma iti Dios ta saanka a nakabasol iti kasta ti kadagsenna a basol. Saanko a dakamaten dagiti basolmo, a mangriribuk iti kararuam, no saan nga agpaay iti pagimbagam."
                },
                {
                    "number": 8,
                    "text": "Ngem adtoy, dimo mailemmeng ti basolmo iti Dios; ket malaksid no agbabawika agbalindanto a pammaneknek a maisuppiat kenka iti kamaudianan nga aldaw."
                },
                {
                    "number": 9,
                    "text": "Ita anakko, kayatko nga agbabawika ken iwagsakmo dagiti basolmo, ket saanmo nga ikaso ti paggarteman dagita matam; ngem yadayom ti bagim iti amin kadagitoy a banag; ta malaksid no aramidem daytoy, saanmo a matawid ti pagarian ti Dios. O, laglagipem, ken awatem, ken yadayom ti bagim kadagitoy a banag."
                },
                {
                    "number": 10,
                    "text": "Ket bilinenka nga awatem ti pammalakad dagiti in-inauna a kakabsatmo a lallaki kadagiti aramidmo; ta adtoy, ub-ubingka, ket kasapulam ti kibin dagiti kakabsatmo, ket denggem ti pammalakadda."
                },
                {
                    "number": 11,
                    "text": "Dimo palugodan ti bagim a maidalan a mayadayo iti uray ania nga awan pategna wenno minamaag a banag; dimo palugodan ti sairo a mangisungsong manen iti pusom kadagidiay nadangkes a dakes a babbai. Adtoy, O anakko, anian a nagbileg ti kinadakes nga intedmo kadagiti Zoramite; gapu ta idi nakitada ti ugalim saandan a namati kadagiti ibagbagak."
                },
                {
                    "number": 12,
                    "text": "Ket ita kinuna kaniak ti Espiritu ti Apo: Bilinem dagiti annakmo nga agaramid iti nasayaat, amangan no iturongda ti puso ti adu a tao iti pannakadadael; ngarud, bilinenka, anakko, nga agbutengka iti Dios, nga adaywam dagiti nagbasolam;"
                },
                {
                    "number": 13,
                    "text": "Nga agsublika iti Apo iti amin a panunot, kabaelan, ken pigsam; tapno dimo idalan a yadayo ti puso ti dadduma pay nga agaramid iti kinadangkes; ngem agsublika ketdi kadakuada, ket akuem ti basol ken biddut a naaramidmo."
                },
                {
                    "number": 14,
                    "text": "Saanmo a sapulen ti kinabaknang wenno dagiti awan pategna a banag iti daytoy a lubong; gapu ta adtoy, saanmo a maitugot ida."
                },
                {
                    "number": 15,
                    "text": "Ket ita anakko, ibagak kenka ti maipapan iti yaay ni Cristo. Adtoy, kunak kenka, awan duadua nga umayto a mangikkat iti basol ti lubong; wen, umayto a mangipalawag iti pannakaisalakan dagiti taona."
                },
                {
                    "number": 16,
                    "text": "Ket ita, anakko, daytoy ti nakaayabam a naespirituan a panagserbi, ti mangipalawag iti naragsak a damag kadagitoy a tao, a mangisagana iti panunotda; wenno tapno maisalakanda, tapno isaganada ti panunot dagiti annakda a dumngeg iti sao iti kanito a yaayna."
                },
                {
                    "number": 17,
                    "text": "Ket ita paginanaek ti panunotmo iti daytoy a banag. Adtoy, masdaawka no apay a masapul a maammuan dagitoy a banag iti nasakbay unay. Adtoy, kunak kenka, saan kadi a napateg iti Dios ti kararua kadagitoy a panawen a kas met iti kararua iti panawen a yaayna?"
                },
                {
                    "number": 18,
                    "text": "Saan kadi a nasken a maipakaammo kadagitoy a tao ken kasta met kadagiti annakda ti wagas ti pannakasubbot?"
                },
                {
                    "number": 19,
                    "text": "Saan kadi a kas iti kalaka kadagitoy a panawen ti panangibaon ti Apo iti anghelna a mangipalawag kadagitoy naragsak a damag kadatayo ken kadagiti annaktayo, wenno kas iti panawen kalpasan ti yaayna?"
                }
            ]
        },
        "/study/scriptures/bofm/alma/40": {
            "uri": "/study/scriptures/bofm/alma/40",
            "title": "Alma 40",
            "data_type": "chapter",
            "chapter_name": "Kapitulo 40",
            "chapter_summary": [
                "Yeg ni Cristo ti pannakatungpal ti panagungar ti amin a tao—Mapan iti paraiso ti nalinteg a matay ket mapan iti ruar a nasipnget ti nadangkes a manguray iti aldaw ti panagungarda—Maisublinto ti amin a banag iti sigud ken naan-anay a bagida inton Panagungar. Agarup 74 S.C."
            ],
            "verses": [
                {
                    "number": 1,
                    "text": "Ita, anakko, adda pay sumagmamano a maibagak kenka; agsipud ta maripiripko a masikuran ti panunotmo maipapan iti panagungar ti natay."
                },
                {
                    "number": 2,
                    "text": "Adtoy, kunak kenka, nga awan ti panagungar—wenno, kunaek, iti sabali a pannao, a saan nga isuot daytoy nainlasagan a bagi ti kinaagnanayon, saan nga isuot daytoy panagrupsa ti saan a panagrupsa—agingga iti yaay ni Cristo."
                },
                {
                    "number": 3,
                    "text": "Adtoy, yegna ti pannakatungpal ti panagungar ti natay. Ngem adtoy, anakko, awan pay ti panagungar. Ita, ipalgakko kenka ti maysa a datdatlag; nupay kasta, adu a datdatlag ti naidulin, nga awan ti makaammo no saan laeng a ti Dios. Ngem ipakitak kenka ti maysa a banag a sinaludsodko a sipapasnek iti Dios tapno maammuak—maipapan dayta iti panagungar."
                },
                {
                    "number": 4,
                    "text": "Adtoy, adda panawen a naituding a panagungar ti amin manipud iti patay. Ita awan ti makaammo no kaano ti yaay daytoy a panawen; ngem ammo ti Dios ti naituding nga oras."
                },
                {
                    "number": 5,
                    "text": "Ita, no adda man umuna a panawen, wenno maikadua a panawen, wenno maikatlo a panawen a panagungar ti amin a tao manipud iti patay, saan a bale; agsipud ta ammo ti Dios amin dagitoy a banag; ket umanayen kaniak ti pannakaammok a kastoy ti maaramid—nga adda naituding a kanito a panagungar ti amin manipud iti patay."
                },
                {
                    "number": 6,
                    "text": "Ita masapul nga adda nagbaetan ti kanito ti ipapatay ken ti kanito ti panagungar."
                },
                {
                    "number": 7,
                    "text": "Ket ita kayatko a saludsoden no ania ti pagbalinan ti kararua dagiti tao manipud iti daytoy kanito ti ipapatay agingga iti naituding a panawen nga agpaay iti panagungar?"
                },
                {
                    "number": 8,
                    "text": "Ita saan a bale no adda man nasursurok ngem maysa a daras a naituding nga agpaay iti panagungar ti tao; ta saan a matay ti amin a mamimpinsan, ket saan a bale dayta; kasla maysa nga aldaw ti amin iti Dios, ket marukod laeng ti oras kadagiti tao."
                },
                {
                    "number": 9,
                    "text": "Ngarud, adda oras a naituding a panagungar ti tao; ket adda nagbaetan ti oras ti ipapatay ken ti panagungar. Ket ita, maipapan iti daytoy nagbaetan ti oras, no ania ti pagbalinan dagiti kararua ti tao ti banag a sinaludsodko a sipapasnek iti Apo tapno maammuak; ket daytoy ti banag nga ammok."
                },
                {
                    "number": 10,
                    "text": "Ket inton dumteng ti panawen a bumangon ti amin, maammuandanto nga ammo ti Dios ti amin a kanito a naituding iti tao."
                },
                {
                    "number": 11,
                    "text": "Ita, maipapan iti kasasaad ti kararua iti nagbaetan ti patay ken ti panagungar—Adtoy, naipakaammo kaniak babaen ti anghel, a dagiti espiritu ti amin a tao, apaman a suminada manipud iti daytoy nainlasagan a bagi, wen, ti espiritu ti amin a tao, nasayaat man wenno dakes, maipanda iti balay ti Dios a nangted iti biagda."
                },
                {
                    "number": 12,
                    "text": "Ket mapasamakto, a maawat dagiti espiritu dagiti nalinteg iti kasasaad ti kinaragsak, a maawagan iti paraiso, ti panaginana a kasasaad, ti natalna a kasasaad, a paginanaanda iti amin a parikutda ken amin a panagdandanag, ken panagleddaang."
                },
                {
                    "number": 13,
                    "text": "Ket mapasamakto, a dagiti espiritu dagiti nadangkes, wen, dagiti dakes—ta adtoy, awan ti biangda wenno bingayda iti Espiritu ti Apo; gapu ta adtoy, pinilida ti dakes nga aramid a saan a ti naimbag; ngarud simrek ti espiritu ti sairo kadakuada, ket tinagikuana ti balayda—ket dagitoy ti maibelleng iti ruar a nasipnget; addanto panagsangit, ken panagdung-aw, ken panagngariet, ket gapu daytoy iti kinadakesda, a naiturong a paadipen iti pagayatan ti sairo."
                },
                {
                    "number": 14,
                    "text": "Ita daytoy ti sasaaden ti kararua dagiti nadangkes, wen, iti kasipngetan, ken iti nakaal-alingget a kasasaad, sibubuteng a kumitkita iti dumardarang a gura ti pungtot ti Dios kadakuada; ket agtalinaedda iti kastoy a kasasaad, kasta met kadagiti nalinteg nga adda iti paraiso, agingga iti kanito a panagungarda."
                },
                {
                    "number": 15,
                    "text": "Ita, adda sumagmamano a nakaawat a daytoy a kasasaad ti kinaragsak ken kinaladingit ti kararua, kasakbayan ti panagungar, ti umuna a panagungar. Wen, awatek a mabalin a makuna a panagungar, ti ibabangon dagiti espiritu wenno kararua ken ti pannakaisaadda iti kinaragsak wenno kinaladingit, babaen kadagiti sao a naibagan."
                },
                {
                    "number": 16,
                    "text": "Ket adtoy, naibaga manen, nga adda umuna a panagungar, ti panagungar dagiti adda idi, wenno adda ita, wenno addanto, agingga iti panagungar ni Cristo manipud kadagiti natay."
                },
                {
                    "number": 17,
                    "text": "Ita, saantayo nga ipapan a daytoy umuna a panagungar, a nasao iti daytoy a kasasaad, mabalin nga isu ti panagungar dagiti kararua ken ti pannakaisaadda iti kinaragsak wenno kinaliday. Saanyo a mabalin nga ipapan a daytoy ti kaipapananna."
                },
                {
                    "number": 18,
                    "text": "Adtoy, kunak kadakayo, Saan; ngem kayatna a sawen ti isusubli ti kararua iti bagi, kadakuada manipud kadagiti aldaw ni Adan agingga iti panagungar ni Cristo."
                },
                {
                    "number": 19,
                    "text": "Ita, no agtiponto man a mamimpinsan ti kararua ken ti bagi dagiti naibagan, a nadangkes ken nalinteg, saanko nga ibaga; bay-an nga umanayen, nga ibagak nga agungardanto amin; wenno iti sabali a pannao, mapasamak ti panagungarda sakbay ti panagungar dagiti natay kalpasan ti panagungar ni Cristo."
                },
                {
                    "number": 20,
                    "text": "Ita, anakko, saanko a sawen nga umayto ti panagungarda iti panagungar ni Cristo; ngem adtoy, itedko a kas kapanunotak, agtiponto manen dagiti kararua ken bagi, dagiti nalinteg, iti panagungar ni Cristo, ken ti yuulina idiay langit."
                },
                {
                    "number": 21,
                    "text": "Ngem no maaramidto iti panagungarna wenno kalpasanna, saanko a maibagan; ngem daytoy laeng ti masaok, nga adda nagbaetan ti patay ken panagungar ti bagi, ken ti kasasaad ti kararua iti kinaragsak wenno kinaladingit agingga iti kanito a pinili ti Dios nga agungar dagiti natay, ket agtipon, ti kararua ken ti bagi, ket maidatag iti sango ti Dios, ket maukom babaen ti aramidda."
                },
                {
                    "number": 22,
                    "text": "Wen, daytoy ti pannakatungpal ti pannakaisubli dagiti banag a naibagan babaen dagiti mammadto."
                },
                {
                    "number": 23,
                    "text": "Maisublinto ti kararua iti bagi, ken ti bagi iti kararua; wen, ket ti tunggal gurong ken tulang maisublinto iti bagina, wen, saanto a mapukaw uray maysa a buok ti ulo; ngem maisublinto amin a banag iti sigud ken naan-anay a bagina."
                },
                {
                    "number": 24,
                    "text": "Ket ita, anakko, daytoy ti pannakaisubli a nagaon iti ngiwat dagiti propeta—"
                },
                {
                    "number": 25,
                    "text": "Ket isunton ti panagrimat dagiti nalinteg iti pagarian ti Dios."
                },
                {
                    "number": 26,
                    "text": "Ngem adtoy, umay kadagiti nadangkes ti nakaal-alingget nga ipapatay; agsipud ta matayda gapu kadagiti banag maipapan iti kinalinteg; agsipud ta narugitda, ket awan ti narugit a banag a makatawid iti pagarian ti Dios; ngem maibellengda, ken naikeddeng a makiraman iti bunga ti bannogda wenno ti aramidda, a kinadakes; ket uminumda iti ared-ed ti napait a kopa."
                }
            ]
        },
        "/study/scriptures/bofm/alma/41": {
            "uri": "/study/scriptures/bofm/alma/41",
            "title": "Alma 41",
            "data_type": "chapter",
            "chapter_name": "Kapitulo 41",
            "chapter_summary": [
                "1 Iti Panagungar magun-odto ti tao ti kasasaad nga awan patinggana a ragsak wenno awan patinggana a ladingit—Dinto pulos nga agbalin a ragsak ti kinadangkes—Awan ti Dios dagiti nailubongan a tao iti lubong—Awaten manen ti tunggal tao ti pannakaisubli iti kasisigud ti ugali ken kababalin a nagun-odna iti nainlasagan a biag. Agarup 74 S.C."
            ],
            "verses": [
                {
                    "number": 1,
                    "text": "Ket ita, anakko, adda sumagmano nga ibagak maipapan iti nasaon a pannakaisubli iti kasisigud; agsipud ta adtoy, kinillo dagiti dadduma ti nasantuan a kasuratan, ket immadayoda gapu iti daytoy a banag. Ket madlawko a maburiboran met ti panunotmo maipapan iti daytoy a banag. Ngem adtoy, ipalawagko kenka."
                },
                {
                    "number": 2,
                    "text": "Kunak kenka, anakko, a nasken ti plano ti pannakaisubli iti kasisigud ti paglintegan ti Dios; agsipud ta masapul a maisubli ti amin a banag iti rumbeng a pannakaurnosda. Adtoy, kasapulan ken nainkalintegan, babaen ti pannakabalin ken panagungar ni Cristo, a masapul a maisubli ti kararua ti tao iti bagina, ket masapul a maisubli met laeng ti tunggal paset ti bagi."
                },
                {
                    "number": 3,
                    "text": "Ket kasapulan iti linteg ti Dios a nasken a maukom ti tao babaen dagiti aramidda; ket no nasayaat ti aramidda iti daytoy a biag, ken nasayaat ti tarigagay ti puspusoda, maisublidanto, iti ud-udina nga aldaw, iti dayta a nasayaat."
                },
                {
                    "number": 4,
                    "text": "Ket no dakes ti aramidda maisublinto met kadakuada a dakes. Ngarud, maisublinto amin a banag iti rumbeng a pannakaurnosda, iti amin a banag iti sigud a sukogna—ti pannakatay iti saan nga ipapatay, panagrupsa iti saan a panagrupsa—maitag-ay iti awan patinggana a panagragsak a mangtawid iti pagarian ti Dios, wenno iti awan patinggana a panagladingit a mangtawid iti pagarian ti sairo, ti maysa iti maysa a bangir ket ti maysa iti sabali—"
                },
                {
                    "number": 5,
                    "text": "Mabangon ti maysa iti kinaragsak babaen ti tarigagayna nga agragsak, wenno naimbag babaen iti tarigagayna iti naimbag; ket iti kinadakes ti sabali babaen ti tarigagayna a dakes; gapu ta tinarigagayanna ti agaramid iti dakes iti unos ti aldawna kastanto met ti pannakagunggonana iti dakes iti yaay ti rabii."
                },
                {
                    "number": 6,
                    "text": "Ket kasta met iti sabali a bangir. No nagbabawi iti basbasolna, ket tinarigagayanna ti kinalinteg agingga iti gibus ti aldawna, kasta met a magunggonaanto iti kinalinteg."
                },
                {
                    "number": 7,
                    "text": "Dagitoy dagiti sinubbot ti Apo; wen, dagitoy dagiti nayadayo, a naisalakan manipud iti dayta awan patinggana a rabii ti kinasipnget; ket iti kasta agtakderda wenno matinnagda; ta adtoy, isuda met laeng dagiti ukom, no agaramidda iti naimbag wenno agaramidda iti dakes."
                },
                {
                    "number": 8,
                    "text": "Ita, saan a mabaliwan dagiti linteg ti Dios; ngarud, naisagana ti dalan tapno mabalin ti siasino man ti magna dita ket maisalakan."
                },
                {
                    "number": 9,
                    "text": "Ket ita adtoy, anakko, dimo isagmak ti maysa pay a maibusor iti Diosmo a maibatay iti doktrina, a nakaisagmakam nga agbasol."
                },
                {
                    "number": 10,
                    "text": "Dimo ipapan, agsipud ta naibagan ti maipanggep iti pannakaisubli iti kasisigud, a maisublikanto iti kinaragsak manipud iti basol. Adtoy, kunak kenka, saan a mabalin a pagragsakan ti kinadangkes iti uray kaano man."
                },
                {
                    "number": 11,
                    "text": "Ket ita, anakko, amin a tao nga adda iti nakaisigudan a kasasaad, wenno kunaek, iti nailubongan a kasasaad, addada iti apro ti kinapait ken iti ikub ti kinadakes; awananda iti Dios iti lubong, ket maisupadida iti awid ti Dios; ngarud, addada iti kasasaad a maisupadi iti awid ti panagragsak."
                },
                {
                    "number": 12,
                    "text": "Ket ita adtoy, kayat kadi a sawen ti balikas a pannakaisubli iti kasisigud ti panangala iti banag iti nakaisigudan a kasasaad, wenno ikabil iti kasasaad a sungani iti nakaisigudan?"
                },
                {
                    "number": 13,
                    "text": "O, anakko, saan a kastoy ti mapasamak; ngem ti kayat a sawen ti pannakaisubli iti kasisigud ket ti isusubli manen ti dakes iti dakes, wenno nailubongan iti nailubongan, wenno kinasairo iti kinasairo—nasayaat iti nasayaat; nalinteg iti nalinteg; nainkalintegan iti nainkalintegan; manangngaasi iti manangngaasi."
                },
                {
                    "number": 14,
                    "text": "Ngarud, anakko, kitaem a manangngaasika kadagiti kakabsatmo; makikaduaka a nalinteg, mangeddengka a nalinteg, ken itultuloymo ti agaramid iti naimbag; ket no aramidem amin dagitoy a banag awatemto ti gunggonam; wen, addanto panangngaasi a maisubli kenka; addanto kinalinteg a maisubli kenka; addanto nalinteg a pangngeddeng a maisubli manen kenka; ket magunggonaankanto manen iti naimbag."
                },
                {
                    "number": 15,
                    "text": "Gapu ta amin nga impadawatmo maisublinto manen kenka ket mapasublinto; ngarud, ad-adda a kedngan ti balikas a pannakaisubli ti managbasol, ket saanna nga ikalintegan iti kaano man."
                }
            ]
        },
        "/study/scriptures/bofm/alma/42": {
            "uri": "/study/scriptures/bofm/alma/42",
            "title": "Alma 42",
            "data_type": "chapter",
            "chapter_name": "Kapitulo 42",
            "chapter_summary": [
                "Panawen a pakatingitingan ti panagbiag a nainlasagan a mangted iti tao iti gundaway nga agbabawi ken agserbi iti Dios—Inyeg ti Pannakatnag ti naindagaan ken naespirituan nga ipapatay iti amin a tao—Mapasamak ti pannubbot babaen ti panagbabawi—Ti Dios ti nangsubbot kadagiti basol ti lubong—Agpaay ti kaasi kadagiti agbabawi—Adda ti amin iti babaen ti paglintegan ti Dios—Dumteng ti panangngaasi gapu iti Pannubbot—Dagiti laeng pudno a nagbabawi ti maisalakan. Agarup 74 S.C."
            ],
            "verses": [
                {
                    "number": 1,
                    "text": "Ket ita, anakko, madlawko nga adda pay sumagmamano a mangburburibor iti panunotmo, a dimo maawatan—a maipapan iti linteg ti Dios iti pannakadusa dagiti managbasol; agsipud ta ipagarupmo a saan nga umisu a maiturong ti managbasol iti nakakaasi a kasasaad."
                },
                {
                    "number": 2,
                    "text": "Ita adtoy, anakko, ilawlawagko daytoy a banag kenka. Ta adtoy, kalpasan ti panangibaon ti Apo a Dios kadagiti immuna a nagannak kadatayo manipud iti minuyongan ti Eden, a mangsukay iti daga, nga isu ti naggapuanda—wen, pinagtalawna ti tao, ket inkabilna iti akindaya a pungto ti minuyongan ti Eden, ti kerubin, ken ti kasla umap-apuy nga espada, a mangaywan iti kayo ti biag—"
                },
                {
                    "number": 3,
                    "text": "Ita, makitatayo a nagbalin ti tao a kas iti Dios, nga ammona ti naimbag ken dakes; ket amangan ta igaw-atna ti imana, ket mangala met iti kayo ti biag, ket mangan ken agbiag nga agnanayon, inikkan ti Apo a Dios iti kerubin ken iti umap-apuy nga espada, tapno saan a makaraman iti bunga—"
                },
                {
                    "number": 4,
                    "text": "Ket iti daytoy makitatayo, nga adda naited a kanito iti tao nga agbabawi, wen, ti panawen a pannakatingiting, panawen a panagbabawi ken panagpaay iti Dios."
                },
                {
                    "number": 5,
                    "text": "Ta adtoy, no pimmuros a dagus ni Adan, ket nangan iti kayo ti biag, nagbiag koma nga agnanayon, babaen iti balikas ti Dios; nga awan ti panawen ti panagbabawi; wen, ken kasta met a napukaw koma ti kaipapanan ti balikas ti Dios, ken natungday ti naindaklan a plano ti pannakaisalakan."
                },
                {
                    "number": 6,
                    "text": "Ngem adtoy, naituding a matay ti tao—ngarud, gapu iti pannakaisinada iti kayo ti biag masapul a suminada met iti rabaw ti daga—ket napukaw nga agnanayon ti tao, wen, nagbalinda a managbasol a tao."
                },
                {
                    "number": 7,
                    "text": "Ket ita, makita babaen iti daytoy a naisina dagiti immuna a nagannak kadatayo iti nainlasagan ken naespirituan iti imatang ti Apo; ket iti kastoy makitatayo a nagbalinda a paspasurot iti bukodda a pagayatan."
                },
                {
                    "number": 8,
                    "text": "Ita adtoy, saan a nasken a masubbot manen ti tao manipud iti daytoy nga ipapatay ti bagi, gapu ta dayta ti makadadael iti naindaklan a plano ti panagragsak."
                },
                {
                    "number": 9,
                    "text": "Ngarud, idinto ta saan a matay ti kararua iti kaano man, ket inyeg ti pannakatnag ti amin a tao ti naespirituan a pannakatay ken kasta met ti nainlasagan, iti dayta, naipusingda iti imatang ti Apo, kasapulan unay a masubbot ti tao manipud iti daytoy naespirituan nga ipapatay."
                },
                {
                    "number": 10,
                    "text": "Ngarud, iti panagbalinda a nailubongan, nagartem, ken simmairo, babaen ti kasisigud, nagbalin daytoy pakatingitingan a kasasaad a panagsagsagana a kasasaad nga agpaay kadakuada; nagbalin a kasasaad a panagsagana."
                },
                {
                    "number": 11,
                    "text": "Ket ita laglagipem, anakko, no saan a gapu iti plano ti pannakasubbot, (a naiwalin) apaman a natayda nakakaasi dagiti kararuada, gapu ta naisinada iti imatang ti Apo."
                },
                {
                    "number": 12,
                    "text": "Ket ita, awan ti pamuspusan a masubbot ti tao manipud iti daytoy managbasol a kasasaad, nga impaay ti tao iti bagina met laeng gapu iti kinasubegna."
                },
                {
                    "number": 13,
                    "text": "Ngarud, babaen ti linteg, saan a matungpal ti plano ti pannakasubbot, no di laeng gapu iti panagbabawi ti tao iti daytoy pannakatingiting a kasasaad, wen, daytoy panagsagana a kasasaad; agsipud ta malaksid laeng kadagitoy a kasasaad, awan ti pagmaayan ti panangngaasi malaksid no dadaelenna ti aramid ti linteg. Ita saan a mabalin a madadael ti aramid ti linteg; ta no kasta, ti Dios saan koman a Dios."
                },
                {
                    "number": 14,
                    "text": "Ket iti kastoy makitatayo a natnag amin a tao, ket addada iti ikut ti linteg; wen, ti linteg ti Dios, a nangiturong kadakuada iti agnanayon a pannakaisina manipud iti imatangna."
                },
                {
                    "number": 15,
                    "text": "Ket ita, saan a mapasamak ti plano ti panangngaasi malaksid no maaramid ti pannubbot; ngarud ti Dios met laeng ti mangsubbot kadagiti basol ti lubong, a mangtungpal iti plano ti panangngaasi, a mangpennek iti kasapulan ti linteg, tapno naan-anay ti Dios, nalinteg a Dios, ken manangngaasi met a Dios."
                },
                {
                    "number": 16,
                    "text": "Ita, saan a makagteng ti tao iti panagbabawi malaksid no adda pannakadusa, nga isu met ti agnanayon a kas iti biag ti kararua a kasupadi ti plano ti kinaragsak, nga agnanayon met a kas iti biag ti kararua."
                },
                {
                    "number": 17,
                    "text": "Ita, kasano ti panagbabawi ti tao no saan nga agbasol? Kasano ti panagbasolna no awan ti paglintegan? Kasano nga adda linteg malaksid no adda dusa?"
                },
                {
                    "number": 18,
                    "text": "Ita, adda dusa a naituding, ken ti naited a nalinteg a paglintegan, a nangipaay iti panagleddaang ti kaunggan ti tao."
                },
                {
                    "number": 19,
                    "text": "Ita, no awan ti linteg a naited—masapul a matay ti tao no nangpapatay—mabuteng ngata koma a matay no isu ti mamapatay?"
                },
                {
                    "number": 20,
                    "text": "Ken kasta met, no awan ti linteg a naited a maibusor iti basol ti tao saan a mabuteng nga agbasol."
                },
                {
                    "number": 21,
                    "text": "Ket no awan ti naited a paglintegan, ania ti maaramid ti kinalinteg no nagbasol ti tao, wenno ti panangngaasi, gapu ta awan ti kaipasanganda iti dayta a parsua?"
                },
                {
                    "number": 22,
                    "text": "Ngem adda linteg a naited, ket naituding ti pannakadusa, ken naipalubos ti panagbabawi; ti panagbabawi a tuntonen ti panangngaasi; no saan a kasta tuntonen ti linteg ti parsua ket ipakanna ti linteg, ket ipatay ti linteg ti pannakadusa; no saan a kasta madadael ti balikas ti kinalinteg, ket ti Dios saanen a Dios."
                },
                {
                    "number": 23,
                    "text": "Ngem Diosto latta ti Dios, ket tuntonen ti panangngaasi ti agbabawi, ken dumteng ti panangngaasi gapu iti pannubbot; ket itden ti pannubbot ti panagungar dagiti natay; ket ti panagungar dagiti natay isublina ti tao iti imatang ti Dios; ket iti kastoy naisublida iti imatangna, a maukom babaen iti aramidda, babaen ti paglintegan ken linteg."
                },
                {
                    "number": 24,
                    "text": "Ta adtoy, aramaten amin ti linteg a karbenganna, ken tuntonen ti kaasi ti kukuana; ket iti kasta, awan ti maisalakan no di dagiti laeng pudno a nagbabawi."
                },
                {
                    "number": 25,
                    "text": "Ania, ipagarupyo kadi a mabalin a takawan ti panangngaasi ti linteg? Kunak kadakayo, Saan; uray maysa a kabassitan. No kasta, saanen a Dios ti Dios."
                },
                {
                    "number": 26,
                    "text": "Ket iti kasta tungpalen ti Dios ti naindaklan ken agnanayon a panggepna a naisagana manipud iti panangrugi ti lubong. Ket iti kasta dumteng ti pannakaisalakan ken pannakasubbot ti tao, ken kasta met ti pannakadadael ken panagtuokda."
                },
                {
                    "number": 27,
                    "text": "Ngarud, O anakko, siasino man nga umay, umay ket mairanud iti danum ti biag a siwawaya; ket siasino man a saan nga umay saan a kapilitan nga umay; ngem iti maudi nga aldaw maisublinto kenkuana ti inaramidna."
                },
                {
                    "number": 28,
                    "text": "No nagayat nga agaramid iti dakes, ken saan a nagbabawi iti panawenna, adtoy, mapasamakto kenkuana ti dakes, babaen ti panangisubli ti Dios."
                },
                {
                    "number": 29,
                    "text": "Ket ita, anakko, kayatko a dimo ipalubos a riribukennaka pay dagitoy a banag, ket dagiti laeng basolmo ti pakariribukam, ta dayta a pannakariribuk ti mangiturong kenka iti panagbabawi."
                },
                {
                    "number": 30,
                    "text": "O anakko, tarigagayak a saanmo koman a libaken ti linteg ti Dios, saanmo nga ipalubos ti bagim nga agpambar iti kabassitan a banag gapu iti basolmo, babaen ti panangilibak iti linteg ti Dios; ngem palubosam ti linteg ti Dios, ken ti kinamanangngaasina, ket maikkan iti wayawaya ti anusna nga agpitik dita pusom; ket palubosam a daytoy ti mamagtamed kenka a sipapakumbaba iti katapokan."
                },
                {
                    "number": 31,
                    "text": "Ket ita, O anakko, inawagannaka ti Dios a mangikasaba iti balikas kadagitoy a tao. Ket ita, anakko, mapankan iti dalanmo, ipakdaarmo dagiti balikas babaen iti kinapudno ken kinasimbeng, tapno sika ti mangidalan kadagiti kararua nga agbabawi, tapno tuntonen ida ti naindaklan a plano ti kinamanangngaasi. Ket itden koma ti Dios kenka babaen ti balikasko. Amen."
                }
            ]
        },
        "/study/scriptures/bofm/alma/43": {
            "uri": "/study/scriptures/bofm/alma/43",
            "title": "Alma 43",
            "data_type": "chapter",
            "chapter_name": "Kapitulo 43",
            "chapter_summary": [
                "Ikasaba ni Alma ken dagiti annakna a lallaki ti balikas—Agbalin a Lamanite dagiti sumupsuppiat a Zoramite ken dadduma a Nephite—Mapan dagiti Lamanite makigubat kadagiti Nephite—Armasan ni Moroni dagiti Nephite iti pangsalaknib a kalasag—Ilatak ti Apo ken ni Alma ti pamuspusan dagiti Lamanite—Salakniban dagiti Nephite ti balbalayda, wayawaya, kaamaan, ken pammatida—Alikubkoben dagiti buyot da Moroni ken Lehi dagiti Lamanite. Agarup 74 S.C."
            ],
            "verses": [
                {
                    "number": 1,
                    "text": "Ket ita napasamak a napan dagiti lallaki nga annak ni Alma kadagiti tao, a mangipakdaar iti balikas kadakuada. Ket ni Alma, kasta met, kenkuana, saan a makaidna, ket napan met."
                },
                {
                    "number": 2,
                    "text": "Ita awanen ti masaotayo pay maipanggep iti panangaskasabada, malaksid iti dayta panangikasabada iti balikas, ken ti kinapudno, a maibatay iti espiritu ti pammadto ken pammaltiing; ket nangasabada a mainugot iti nasantuan nga urnos ti Dios a nakaawaganda."
                },
                {
                    "number": 3,
                    "text": "Ket ita agsubliak iti pakaammuan iti gubgubat iti nagbaetan dagiti Nephite ken dagiti Lamanite, iti maika-sangapulo-ket-walo a tawen a panagturay dagiti ukom."
                },
                {
                    "number": 4,
                    "text": "Ta adtoy, napasamak a nagbalin a Lamanite dagiti Zoramite; ngarud, iti nangrugian ti maika-sangapulo-ket-walo a tawen nakita dagiti tao dagiti Nephite nga umas-asideg kadakuada dagiti Lamanite; ngarud nagsaganada a makigubat; wen, inummongda a sangsangkamaysa dagiti buyotda iti daga ti Jershon."
                },
                {
                    "number": 5,
                    "text": "Ket napasamak a dimteng dagiti Lamanite a rinibribu; ket dimtengda iti daga ti Antionum, a daga dagiti Zoramite; ket ti lalaki nga agnagan iti Zerahemnah ti dadauloda."
                },
                {
                    "number": 6,
                    "text": "Ket ita, iti ad-adda a kinadangkes ken kinamammapatay a panagug-ugali dagiti Amalekite ngem dagiti Lamanite, iti unegda ken kadakuada, ngarud, nangdutok ni Zerahemnah iti pangpangulo a kapitan dagiti Lamanite, ket pasigda nga Amalekite ken Zoramite."
                },
                {
                    "number": 7,
                    "text": "Ita inaramidna daytoy tapno mataginayonna ti gurada kadagiti Nephite, tapno mabaw-ingna ida iti pannakaileppas dagiti planona."
                },
                {
                    "number": 8,
                    "text": "Ta adtoy, panggepna a sugsogan dagiti Lamanite a gumura kadagiti Nephite; inaramidna daytoy tapno bareng no agawenna kadakuada ti nandaklan a bileg, ken kasta met a bareng no marimbawanna dagiti Nephite babaen ti panangadipenna kadakuada."
                },
                {
                    "number": 9,
                    "text": "Ket ita panggep dagiti Nephite a salakniban ti dagdagada, ken dagiti balayda, ken dagiti assawada, ken dagiti annakda, tapno mailiklikda ida kadagiti ima dagiti kabusorda; ket kasta met a bareng no mataginayonda dagiti kalintegan ken karbenganda, wen, ken kasta met ti wayawayada, tapno bareng no makapagdaydayawda iti Dios a maibatay iti tarigagayda."
                },
                {
                    "number": 10,
                    "text": "Ta ammoda a no matnagda kadagiti ima dagiti Lamanite, a no asino man ti agdaydayaw iti Dios iti espiritu ken iti kinapudno, ti pudno ken ti sibibiag a Dios, madadaelda kadagiti Lamanite."
                },
                {
                    "number": 11,
                    "text": "Wen, ken kasta met nga ammoda ti nakaro a gura dagiti Lamanite kadagiti kabsatda, a tattao dagiti Anti-Nephi-Lehi, a nanaganan iti tattao ni Ammon—ken dida agitag-ay iti armas, wen, nakitulagda ket dida dadaelen dayta—ngarud, no matnagda kadagiti ima dagiti Lamanite madadaelda."
                },
                {
                    "number": 12,
                    "text": "Ket saan nga ipalubos dagiti Nephite a madadaelda; ngarud inikkanda ida iti daga a tawidenda."
                },
                {
                    "number": 13,
                    "text": "Ket nangted dagiti tao ni Ammon kadagiti Nephite iti dakkel a paset ti kukuada a mangtulong kadagiti buyotda; ket kasta ti pannakapilit dagiti Nephite, laeng, a mangsarked kadagiti Lamanite, a nagbuligan da Laman ken Lemuel, ken dagiti lallaki nga annak ni Ismael, ken amin dagiti simmuppiat kadagiti Nephite, nga Amalekite ken Zoramite, ken dagiti kapupuon dagiti saserdote ni Noe."
                },
                {
                    "number": 14,
                    "text": "Ita kaad-adu dagiti kapupuon, dandani, dagiti Nephite; ket iti kasta napilitan dagiti Nephite a makisupanget kadagiti kabsatda, uray pay agayus ti dara."
                },
                {
                    "number": 15,
                    "text": "Ket napasamak a bayat ti panaguurnong dagiti buyot dagiti Lamanite iti daga ti Antionum, adtoy, nagsagana dagiti buyot dagiti Nephite a sumabat kadakuada iti daga ti Jershon."
                },
                {
                    "number": 16,
                    "text": "Ita, ti dadaulo dagiti Nephite, wenno ti lalaki a natudingan a pangulo a kapitan dagiti Nephite—ita indauluan ti pangulo a kapitan ti amin a buyot dagiti Nephite—ket Moroni ti naganna."
                },
                {
                    "number": 17,
                    "text": "Ket ni Moroni ti nangiwardas iti amin, ken ti pannakaiturong ti gubgubatda. Ket duapulo-ket-limana laeng idi matudingan a pangulo a kapitan dagiti buyot dagiti Nephite."
                },
                {
                    "number": 18,
                    "text": "Ket napasamak a sinabatna dagiti Lamanite iti nagbedngan ti Jershon, ket naarmasan dagiti taona iti espada, ken iti kampilan, ken amin a kita ti igam a pakigubat."
                },
                {
                    "number": 19,
                    "text": "Ket idi makita dagiti buyot dagiti Lamanite a nagsagana dagiti tao ni Nephi, wenno Moroni, iti kabal ken iti kalasag, wen, ken iti saripda a mangsalaknib iti ul-uloda, ken kasta met a nagaruatda iti nabengbeng a lupot—"
                },
                {
                    "number": 20,
                    "text": "Ita saan a nakasagana ti buyot ni Zerahemnah iti kasta a banag; addaanda laeng iti espada ken kampilan, dagiti bai ken panada, dagiti bato ken palsiitda; ken lamulamoda, malaksid iti lalat a naibarikes iti lumlomoda; wen, lamulamo ti amin, malaksid dagiti Zoramite ken dagiti Amalekite;"
                },
                {
                    "number": 21,
                    "text": "Ngem saanda a naarmasan iti kabal, wenno saripda—ngarud, nalaus ti butengda kadagiti buyot dagiti Nephite gapu iti salakanda, iti laksid ti bilangda nga ad-adu nga amang ngem dagiti Nephite."
                },
                {
                    "number": 22,
                    "text": "Adtoy, ita napasamak a dida nagtured nga immasideg kadagiti Nephite iti beddeng ti Jershon; ngarud pimmanawda iti daga ti Antionum a kimmamangda iti langalang, ket nagdaliasatda iti lawlaw ti langalang, iti adayo iti ulo ti karayan Sidon, ta bareng no makadanonda iti daga ti Manti ket matagikuada ti daga; ta dida impagarup nga ammo dagiti buyot ni Moroni ti napananda."
                },
                {
                    "number": 23,
                    "text": "Ngem napasamak, nga apaman a nakapanawda iti langalang nangibaon ni Moroni iti espia iti langalang a mangwanawan iti kampoda; ket ni Moroni, met, iti pannakaammona iti pammadto ni Alma, nangibaon iti tattao kenkuana, a tarigagayanna nga agdamag iti Apo no salakniban dagiti buyot dagiti Nephite ti bagbagida kadagiti Lamanite."
                },
                {
                    "number": 24,
                    "text": "Ket napasamak a dimmanon ti balikas ti Apo ken ni Alma, ket impakaammo ni Alma iti mensahero ni Moroni, a liklikmuten dagiti buyot dagiti Lamanite ti langalang, a mabalin nga umayda iti daga ti Manti, a mabalin nga ikeddengda ti rumubbuot iti nakapkapsut a paset dagiti tao. Ket napan dagiti mensahero indanon ti mensahe ken ni Moroni."
                },
                {
                    "number": 25,
                    "text": "Ita ni Moroni, a nangibati iti paset ti buyotna iti daga ti Jershon, di la ket mamin-ano ta adda kameng dagiti Lamanite nga umay iti daga ken mangkamkam iti siudad, innalana ti nabati a paset ti buyotna ket nagnada a napan iti daga ti Manti."
                },
                {
                    "number": 26,
                    "text": "Ket imbilinna a nasken nga aguummong dagiti amin a tao iti dayta nga apagkapat ti daga a makiranget kadagiti Lamanite, a mangsalaknib iti daga ken ti pagilianda, dagiti kalintegan ken ti wayawayada; ngarud nakasaganada iti kanito a yaay dagiti Lamanite."
                },
                {
                    "number": 27,
                    "text": "Ket napasamak nga imbilin ni Moroni a nalimed a sumrek ti buyotna iti tanap nga asideg iti teppang ti karayan Sidon, nga adda iti laud ti karayan Sidon iti langalang."
                },
                {
                    "number": 28,
                    "text": "Ket nangikabil ni Moroni kadagiti espia iti aglawlaw, tapno maammuanna no kaano ti yaay ti kampo dagiti Lamanite."
                },
                {
                    "number": 29,
                    "text": "Ket ita, iti pannakaammo ni Moroni ti gagem dagiti Lamanite, a gagemda a dadaelen dagiti kabsatda, wenno baw-ingenda ida ken adipenenda ida tapno maipatakderda ti pagarianda iti bagbagida iti intero a daga;"
                },
                {
                    "number": 30,
                    "text": "Ken kasta met nga ammona a tarigagay laeng dagiti Nephite a taginayonen ti dagdagada, ken ti wayawayada, ken ti simbaanda, ngarud napanunotna a saan a basol ti panangsalaknibna kadakuada iti nainsiriban a pamuspusan; ngarud, nasarakanna babaen dagiti espiana no ania a turong dagiti Lamanite ti maala."
                },
                {
                    "number": 31,
                    "text": "Ngarud, biningayna ti buyotna ket intugotna ti maysa a paset iti tanap, ket inlemmengna ida iti daya, ken iti abagatan ti turod a Riplah;"
                },
                {
                    "number": 32,
                    "text": "Ket inlemmengna ti nabati iti laud ti tanap, iti laud ti karayan Sidon, ken agpababa iti beddeng ti daga a Manti."
                },
                {
                    "number": 33,
                    "text": "Ket kasta ti panangipuestona iti buyotna a maibatay iti tarigagayna, a sisasagana a sumabat kadakuada."
                },
                {
                    "number": 34,
                    "text": "Ket napasamak a simmungad dagiti Lamanite iti amianan ti turod, a nakailemmengan ti maysa a paset ti buyot ni Moroni."
                },
                {
                    "number": 35,
                    "text": "Ket iti ilalasat dagiti Lamanite iti turod a Riplah, ket simmungadda iti tanap, ket rinugianda a ballasiwen ti karayan Sidon, ti buyot a nailemmeng iti abagatan ti turod, nga impanguluan ti lalaki nga agnagan iti Lehi, ket impanguluanna ti buyotna a nangalikubkob kadagiti Lamanite iti dayaen ti likudanda."
                },
                {
                    "number": 36,
                    "text": "Ket napasamak a dagiti Lamanite, idi nakitada dagiti Nephite a dumarup kadakuada iti likudanda, sinangoda ida ket rinugianda ti nakirupak iti buyot ni Lehi."
                },
                {
                    "number": 37,
                    "text": "Ket naggibus ti aramid ti patay iti agsumbangir, ngem nakaskas-ang iti biang dagiti Lamanite, ta naisarang ti kinalamulamoda iti nadagsen a kidog dagiti Nephite babaen dagiti espada ken dagiti kampilanda, a nangipaay iti patay iti dandani tunggal layat."
                },
                {
                    "number": 38,
                    "text": "Idinto a sabali a bangir, adda saggaysa a natuang a tao kadagiti Nephite, babaen dagiti espadada ken naadasan iti dara, ta nasaripdaan dagiti nain-inaka a paset ti bagida, wenno nasaripdaan dagiti nain-inaka a paset ti bagida iti layat dagiti Lamanite, babaen dagiti kabalda, ken dagiti kalasagda, ken dagiti saripda ti uloda; ket kasta ngarud ti panangiwayang dagiti Nephite iti aramid ni patay kadagiti Lamanite."
                },
                {
                    "number": 39,
                    "text": "Ket napasamak a napabutngan dagiti Lamanite, gapu iti nakaro a pannakadadaelda, agingga a rinugianda ti naglibas nga agturong iti karayan Sidon."
                },
                {
                    "number": 40,
                    "text": "Ket kinamat ida da Lehi ken dagiti taona; ket inabog ida ni Lehi iti danum ti Sidon, ket binallasiwda ti danum ti Sidon. Ket pinagtalinaed ni Lehi dagiti buyotna iti teppang ti karayan Sidon tapno saanda a makaballasiw."
                },
                {
                    "number": 41,
                    "text": "Ket napasamak a sinabat ni Moroni ken ti buyotna dagiti Lamanite iti tanap, iti sabali a bangir ti karayan Sidon, ket nangrugi a natnagda kadakuada ken pinatayda ida."
                },
                {
                    "number": 42,
                    "text": "Ket naglibas manen dagiti Lamanite, nga agturong iti daga ti Manti; ket sinabat manen ida dagiti buyot ni Moroni."
                },
                {
                    "number": 43,
                    "text": "Ita iti kastoy a kasasaad nakiranget dagiti Lamanite iti kasta unay; wen, saan pay a nakiranget dagiti Lamanite iti kasta a kapigsa ken pinget, saan, uray pay idi punganay."
                },
                {
                    "number": 44,
                    "text": "Ket napapingetda kadagiti Zoramite ken dagiti Amalekite, a pangpanguloda a kapitan ken dadauloda, ken dagiti Zerahemnah, nga isu ti panguloda a kapitan, wenno panguloda a dadaulo ken agbilbilin; wen, nakirangetda a kasla dragon, ket adu kadagiti Nephite ti napapatay babaen dagiti imada, wen, ta dinangranda ti adu unay iti saripdada iti ulo, ken dinuyokda ti adu a kabalda, ken adu ti dinangranda a takiagda; ket kasta ti panangdangran dagiti Lamanite iti nalaus a pungtotda."
                },
                {
                    "number": 45,
                    "text": "Nupay kasta, napapinget dagiti Nephite babaen ti nasaysayaat a panggep, ta saanda a makirangranget para iti panangituray wenno bileg ngem makirangrangetda para kadagiti balay ken ti wayawayada, dagiti assawa ken dagiti annakda, ken kadakuada amin, wen, iti seremoniada nga agdaydayaw iti simbaanda."
                },
                {
                    "number": 46,
                    "text": "Ket ar-aramidenda dayta nariknada a pagrebbengan nga utangda iti Diosda; ta kinuna ti Apo kadakuada, ken kasta met kadagiti ammada, a: No la ketdi saankayo a nagbasol iti umuna a babak, wenno iti maikadua, diyo itulok ti bagbagiyo a mapapatay babaen dagiti ima dagiti kabusoryo."
                },
                {
                    "number": 47,
                    "text": "Ket manen, kinuna ti Apo a: Nasken a salaknibanyo dagiti kaamaanyo uray pay no agayus ti dara. Ngarud itoy a gapu ti nakisupangetan dagiti Nephite kadagiti Lamanite, tapno salaknibanda ti bagbagida, ken dagiti kaamaanda, ken dagiti dagada, ti pagilianda, ken ti kalinteganda, ken ti pammatida."
                },
                {
                    "number": 48,
                    "text": "Ket napasamak nga idi nakita dagiti tao ni Moroni ti dangkok ken pungtot dagiti Lamanite, kumsenda koman ken libasanda ida. Ket ni Moroni, a nakadlaw iti panggepda, impatulodna ket pinareggetna ti puspusoda kadagitoy a pampanunot—wen, ti pampanunot kadagiti dagada, ti wayawayada, wen, ti pannakawayawayada iti pannakaadipen."
                },
                {
                    "number": 49,
                    "text": "Ket napasamak a sinangoda dagiti Lamanite, ket immararawda a sangsangkatimek iti Apo a Diosda, a para iti wayawayada ken pannakawayawayada iti pannakaadipen."
                },
                {
                    "number": 50,
                    "text": "Ket rinugianda ti nangsango kadagiti Lamanite a sibibileg; ket iti dayta met laeng nga oras a yaararawda iti Apo para iti pannakawayawayada, rinugian dagiti Lamanite a linibasan ida; ket naglibasda uray pay iti danum ti Sidon."
                },
                {
                    "number": 51,
                    "text": "Ita, ad-adun dagiti Lamanite, wen, a mamindua nga ad-adu ngem dagiti Nephite; nupay kasta, napagsanudda agingga a naguurnongda iti maysa a paset ti tanap, iti asideg ti teppang ti karayan Sidon."
                },
                {
                    "number": 52,
                    "text": "Ngarud inalikubkob ida dagiti buyot ni Moroni, wen, uray pay iti agsumbangir ti karayan, ta adtoy, adda iti daya dagiti tao ni Lehi."
                },
                {
                    "number": 53,
                    "text": "Ngarud idi nakita ni Zerahemnah dagiti tao ni Lehi iti daya ti karayan Sidon, ken dagiti buyot ni Moroni iti laud ti karayan Sidon, a naalikubkobda kadagiti Nephite, kasta unay ti butengda."
                },
                {
                    "number": 54,
                    "text": "Ita binilin ni Moroni, idi nakitana ti butengda, dagiti taona nga isardengda a pagayusen ti darada."
                }
            ]
        },
        "/study/scriptures/bofm/alma/44": {
            "uri": "/study/scriptures/bofm/alma/44",
            "title": "Alma 44",
            "data_type": "chapter",
            "chapter_name": "Kapitulo 44",
            "chapter_summary": [
                "Bilinen ni Moroni dagiti Lamanite a mangaramid iti katulagan iti kappia wenno madadaelda—Supringen ni Zerahemnah ti diaya, ket agtuloy ti ranget—Abaken dagiti buyot ni Moroni dagiti Lamanite. Agarup 74–73 S.C."
            ],
            "verses": [
                {
                    "number": 1,
                    "text": "Ket napasamak nga insardengda ket nagsanudda bassit. Ket kinuna ni Moroni ken ni Zerahemnah: Adtoy, Zerahemnah, a dimi tarigagayan ti agbalin a tao a naayat iti dara. Ammom nga addaka iti imami, ngem didaka pay la patayen."
                },
                {
                    "number": 2,
                    "text": "Adtoy, saankami nga immay a makiranget kadakayo tapno pagayusenmi ti darayo para iti bileg; wenno tinarigagayanmi nga isangol ti asino man iti pannakaadipen. Ngem daytoy ti talaga a gapu ti yaayyo kadakami; wen, ket kaungetdakami gapu iti pammatimi."
                },
                {
                    "number": 3,
                    "text": "Ngem ita, makitam nga adda kadakami ti Apo; ket makitam a winayawayaannakayo kadagiti imami. Ket ita kayatko nga awatem a napasamak daytoy kadakami gapu iti pammatimi ken iti panamatimi ken ni Cristo. Ket ita makitam a diyo madadael daytoy pammatimi."
                },
                {
                    "number": 4,
                    "text": "Ita makitam a daytoy ti pudno a pammati ti Dios; wen, makitam a tumulong ti Dios, ken mangtungpal, ken mangtaginayon kadakami, no la ketdi ta napudnokami kenkuana, ken iti panamatimi, ken ti pammatimi; ket saanto a pulos nga ipalubos ti Apo a madadaelkami malaksid no matnagkami iti pagbasolan ket tallikudanmi ti pammatimi."
                },
                {
                    "number": 5,
                    "text": "Ket ita, Zerahemnah, bilinenka, iti nagan dayta kabilgan a Dios, a nangpapigsa iti taktakiagmi a nangrimbaw kadakayo, babaen ti pammatimi, babaen ti relihionmi, ken babaen ti seremoniami nga agdaydayaw, ken babaen ti simbaanmi, ken babaen ti sagrado a tulong nga utangmi kadagiti assawami ken dagiti annakmi, babaen dayta wayawaya a namagrereppeng kadakami iti dagdagami ken iti pagilianmi; wen, ken kasta met ti pannakapagtalinaed iti sagrado a balikas ti Dios, a nakautanganmi iti amin a ragsakmi; ken babaen ti amin a napateg kadakami—"
                },
                {
                    "number": 6,
                    "text": "Wen, ket saan laeng a daytoy; bilinenka babaen ti amin a tarigagaymo iti biag, a yawatyo kadakami dagiti igamyo a pakigubat, ket saanmi a dawaten ti darayo, ngem dimi gudasen ti biagyo, no mapankayon iti danayo ket saankayon nga agsubli a manggubat manen kadakami."
                },
                {
                    "number": 7,
                    "text": "Ket ita, no diyo tungpalen daytoy, adtoy, addakayo iti imami, ket bilinek dagiti taok a mangdarup kadakayo, ket ipatayda ti sugsugat ni patay iti bagbagiyo, tapno mapukawkayon; sa kitaenminto no asino ti adda bilegna kadagitoy a tao; wen, kitaenminto no asino ti maadipen."
                },
                {
                    "number": 8,
                    "text": "Ket ita napasamak nga idi nangngeg ni Zerahemnah dagitoy a sasao immasideg ket inyawatna ti espada ken ti kampilanna, ken ti baina kadagiti ima ni Moroni, ket kinunana kenkuana: Adtoy, dagitoy dagiti igammi a pakigubat; yawatmi idan kadakayo, ngem dimi ipalubos ti bagbagimi nga agsapata kadakayo, nga ammomi a dadaelenminto, ken kasta met dagiti annakmi; ngem alaenyo dagiti igammi a pakigubat, ket ipalubosyo a pumanawkami nga agturong iti langalang; no saan pagtalinaedenmi dagiti espadami, ket mapukawkami wenno maabak."
                },
                {
                    "number": 9,
                    "text": "Adtoy, awankami iti pammatiyo; dimi patien a Dios ti nangwayawaya kadakami iti im-imayo; ngem patienmi a ti kinasikapyo ti nangisalakan kadakayo kadagiti espadami. Adtoy, dagiti kabal ken kalasagyo ti nangisalakan kadakayo."
                },
                {
                    "number": 10,
                    "text": "Ket ita idi malpas ni Zerahemnah nga isao dagitoy a balikas, insubli ni Moroni ti espada ken dagiti igam a pakigubat, nga inawatna, ken ni Zerahemnah, a kinunana: Adtoy, gibusanta ti riri."
                },
                {
                    "number": 11,
                    "text": "Ita diak malagip dagiti balikas nga insaok, ngarud iti kaadda ti Apo, dika makapanaw malaksid no pumanawka nga agsapata a dikanto agsubli manen a manggubat kadakami. Ita iti kaaddam iti imami ibukbokmi ti daram iti daga, wenno umannugotka iti saritaan nga insingasingko."
                },
                {
                    "number": 12,
                    "text": "Ket ita idi naisao ni Moroni dagitoy a balikas, innala ni Zerahemnah ti espadana, ket kinapungtotna ni Moroni, ket dimmarup a mangpapatay ken ni Moroni; ngem iti panangilayatna iti espadana, adtoy, maysa kadagiti soldado ni Moroni ti nangpalting itoy a nakatnaganna iti daga, ket natukkol ti putanna; ken inarrabisna met ni Zerahemnah a nakalapsian ti kudil ti ulona ket natnag iti daga. Ket timmakkias ni Zerahemnah kadakuada a kimmamang kadagiti soldadona."
                },
                {
                    "number": 13,
                    "text": "Ket napasamak a ti soldado a nagtakder, a nanglapsi iti kudil ti ulo ni Zerahemnah, pinidutna ti kudil ti ulo iti daga babaen ti buok, ket inkabilna iti tirad ti espadana, ket intag-ayna kadakuada, a kinunana kadakuada iti napigsa a timek:"
                },
                {
                    "number": 14,
                    "text": "Natnag daytoy a kudil ti ulo iti daga, a kudil ti ulo ti panguloyo, isu a madalebkayo met iti daga malaksid no yawatyo dagiti igamyo a pakigubat ket pumanawkayo nga addaan iti katulagan ti kappia."
                },
                {
                    "number": 15,
                    "text": "Ita adu, idi mangngegda dagitoy a balikas ken nakitada ti kudil ti ulo nga adda iti espada, ti sineknan ti buteng; ket adu ti immasideg a nangidisso kadagiti igamda a pakigubat iti sakaanan ni Moroni, ket simrekda iti katulagan ti kappia. Ket kas iti kaadu ti simrek iti katulagan napalubosanda a napan iti langalang."
                },
                {
                    "number": 16,
                    "text": "Ita napasamak a napalalo ti pungtot ni Zerahemnah, ket sinugsoganna nga agpungtot dagiti nabati a soldadona, a makisupanget a sibibileg kadagiti Nephite."
                },
                {
                    "number": 17,
                    "text": "Ket ita nagpungtot ni Moroni, gapu iti kinasukir dagiti Lamanite; ngarud binilinna dagiti taona a mangdaleb kadakuada ket patayenda ida. Ket napasamak a rinugianda a papatayen ida; wen, ket nakisupanget dagiti Lamanite kadagiti espada ken ti laingda."
                },
                {
                    "number": 18,
                    "text": "Ngem adtoy, nabatad kadagiti espada dagiti Nephite dagiti lamulamo a kudilda ken awan sipsiparna nga uloda; wen, adtoy naduyok ken nadangranda, wen, ket napardas ti pannakadalebda kadagiti espada dagiti Nephite; ket nangrugida a nasagad, a kas iti naipadto kadagiti soldado ni Moroni."
                },
                {
                    "number": 19,
                    "text": "Ita immararaw ni Zerahemnah, idi makitana a dandanida aminen madadael, ken ni Moroni a sipapakurang, a nagkari a sumrek iti katulagan ken kasta met dagiti taona kadakuada, no itdenda ti nabati pay a biagda, a saandanton a pulos umay gubaten ida."
                },
                {
                    "number": 20,
                    "text": "Ket napasamak nga imbilin ni Moroni a maisardeng manen ti aramid a pammapatay kadagiti tao. Ket innalana dagiti igam a pakigubat kadagiti Lamanite; ket kalpasan ti iseserrekda iti katulagan kenkuana iti kappia napalubosanda a napan iti langalang."
                },
                {
                    "number": 21,
                    "text": "Ita saan a mabilang ti kaadu dagiti minatayda gapu iti kaaduna; wen, nakadakdakkel ti bilang dagiti minatayda, dagiti Nephite ken dagiti Lamanite."
                },
                {
                    "number": 22,
                    "text": "Ket napasamak nga impuruakda dagiti minatayda iti danum ti Sidon, ket nagpukaw ken naitanemda iti tukot ti baybay."
                },
                {
                    "number": 23,
                    "text": "Ket nagsubli dagiti buyot dagiti Nephite, wenno ni Moroni, ken napanda iti balbalayda ken iti dagdagada."
                },
                {
                    "number": 24,
                    "text": "Ket kasta ti naggibusan ti maika-sangapulo-ket-walo a tawen a panangituray dagiti ukom kadagiti tao ni Nephi. Ket kasta ti naggibusan ti sinurat ni Alma, a naisurat kadagiti pinanid ni Nephi."
                }
            ]
        },
        "/study/scriptures/bofm/alma/45": {
            "uri": "/study/scriptures/bofm/alma/45",
            "title": "Alma 45",
            "data_type": "chapter",
            "chapter_name": "Kapitulo 45",
            "chapter_summary": [
                "Patien ni Helaman dagiti balikas ni Alma—Ipadto ni Alma ti pannakadadael dagiti Nephite—Bendisionan ken ilunodna ti daga—Mabalin nga innala ti espiritu ni Alma, a kas ken ni Moises—Kumaro ti panagsisinnuppiat iti Simbaan. Agarup 73 S.C."
            ],
            "book_intro": [
                "Ti pakaammo dagiti tao ni Nephi, ken ti gubgubat ken isusuppiatda, kadagidi aldaw ni Helaman, a maibatay iti sinurat ni Helaman, nga indulinna kadagidi aldawna."
            ],
            "verses": [
                {
                    "number": 1,
                    "text": "Adtoy, ita napasamak a napalaus ti ragsak dagiti tao ni Nephi, gapu ta insalakan manen ida ti Apo kadagiti ima dagiti kabusorda; ngarud nagyamanda iti Apo a Diosda; wen, ket sinansanda ti nagayuno ken sinansanda ti nagkararag, ket nagdaydayawda iti Dios iti nalaus a rag-o."
                },
                {
                    "number": 2,
                    "text": "Ket napasamak iti maika-sangapulo-ket-siam a tawen a panagturay dagiti ukom kadagiti tao ni Nephi, a dimteng ni Alma iti lalaki nga anakna a ni Helaman ket kinunana kenkuana: Mamatika kadi kadagiti balikas nga imbagak kenka a maipanggep kadagiti kasuratan a naitalimeng?"
                },
                {
                    "number": 3,
                    "text": "Ket kinuna ni Helaman kenkuana: Wen, mamatiak."
                },
                {
                    "number": 4,
                    "text": "Ket kinuna manen ni Alma: Mamatika kadi ken ni Jesucristo, nga umayto?"
                },
                {
                    "number": 5,
                    "text": "Ket kinunana: Wen, patiek amin dagiti balikas nga imbagam."
                },
                {
                    "number": 6,
                    "text": "Ket kinuna manen ni Alma kenkuana: Tungpalem kadi dagiti bilinko?"
                },
                {
                    "number": 7,
                    "text": "Ket kinunana: Wen, tungpalek a naimpusuan dagiti bilinmo."
                },
                {
                    "number": 8,
                    "text": "Kalpasanna kinuna ni Alma kenkuana: Bendisionanka; ket parang-ayennakanto ti Apo ditoy a daga."
                },
                {
                    "number": 9,
                    "text": "Ngem adtoy, adda banag nga ipadtok kenka; ngem dimonto iwaras ti banag nga ipadtok kenka; wen, saanto a maiwaras ti ipadtok kenka, agingga a matungpal ti padto; ngarud isuratmo dagiti balikas nga ibagak."
                },
                {
                    "number": 10,
                    "text": "Ket dagitoy dagiti balikas: Adtoy, makitak a mismo a dagitoy a tao, dagiti Nephite, a maibatay iti espiritu ti pammaltiing nga adda kaniak, iti uppat a gasut a tawen manipud iti panagpakita ni Jesucristo kadakuada, mapukawandanto iti pammati."
                },
                {
                    "number": 11,
                    "text": "Wen, kalpasanna makitadanto dagiti gubat ken angol, agingga a maibus dagiti tao ni Nephi—"
                },
                {
                    "number": 12,
                    "text": "Wen, ket gapu daytoy ti pannakapukawto ti pammatida ken pannakatnagda iti ar-aramid iti kasipngetan, ken panaggartem iti lasag, ken amin a kita ti pagbasolan; wen, kunak kadakayo, a gapu ta agbasoldanto a maibusor iti nakalawlawag a pannakaawat ken pannakaammo, wen, kunak kenka, a manipud iti dayta nga aldaw, uray pay ti maikapat a kaputotan saanto nga aglabas amin sakbay a dumteng daytoy nalaus a kinamanagbasol."
                },
                {
                    "number": 13,
                    "text": "Ket inton dumteng dayta naindaklan nga aldaw, adtoy, asidegto unayen ti yaay ti panawen a dagiti adda ita, a maibilang kadagiti tao ni Nephi, saandanton a maibilang kadagiti tao ni Nephi."
                },
                {
                    "number": 14,
                    "text": "Ngem asino man a mabati, ken saan a madadael iti dayta naindaklan ken nakaal-alingget nga aldaw, maibilangto kadagiti Lamanite, ket agbalinto a kas kadakuada, amin, malaksid laeng ti sumagmamano a maawaganto a disipulo ti Apo; ket sapulento ida dagiti Lamanite agingga a maibusda. Ket ita, gapu iti kinamanagbasol, matungpalto daytoy a padto."
                },
                {
                    "number": 15,
                    "text": "Ket ita napasamak a kalpasan ti panangisao ni Alma kadagitoy a banag ken ni Helaman, binendisionanna, ken kasta met dagiti dadduma nga annakna a lallaki; ken kasta met a binendisionanna ti daga para kadagiti nalinteg."
                },
                {
                    "number": 16,
                    "text": "Ket kinunana: Kastoy ti kinuna ti Apo a Dios—Mailunodto ti daga, wen, daytoy a daga, iti amin a pagilian, kakabsat, pagsasao, ken tattao, iti pannakadadael, a maaramid iti dinadangkes, inton naan-anayen ti luomda; ket kas iti nasaokon mapasamakto; ta daytoy ti panangilunod ken pammendision ti Dios iti daga, ta ti Apo saan a makaited iti uray kabassitan a pawayway para iti basol."
                },
                {
                    "number": 17,
                    "text": "Ket ita, idi maisao ni Alma dagitoy a balikas binendisionanna ti simbaan, wen, amin dagiti makaibtur nga agtalinaed iti pammati manipud iti dayta a kanito."
                },
                {
                    "number": 18,
                    "text": "Ket pimmanaw ni Alma iti daga a Zarahemla kalpasan ti panangaramidna itoy, a kasla mapan iti daga a Melek. Ket napasamak nga awanen ti nangngegan pay kenkuana; a kas iti ditayo pannakaammo iti ipapatay wenno pannakaitanemna."
                },
                {
                    "number": 19,
                    "text": "Adtoy, daytoy ti ammotayo, a nalinteg a tao daytoy; ket nagwaras iti simbaan iti ganggannaet ti pagsasao nga innala ti Espiritu, wenno naitanem babaen ti ima ti Apo, a kas ken ni Moises. Ngem adtoy, kinuna ti nasantuan a kasuratan nga innala ti Apo ni Moises iti sidongna; ket ipapantayo nga inawatna met ni Alma iti espiritu, kenkuana; ngarud, gapu itoy awan ti ammotayo maipanggep iti ipapatay ken pannakaitanemna."
                },
                {
                    "number": 20,
                    "text": "Ket ita napasamak iti nangrugian ti maika-sangapulo-ket-siam a tawen ti panagturay dagiti ukom kadagiti tao ni Nephi, a napan ni Helaman kadagiti tao a mangipakdaar iti balikas kadakuada."
                },
                {
                    "number": 21,
                    "text": "Ta adtoy, gapu iti pannakigubatda kadagiti Lamanite ken ti adu a babassit a panagsisinnuppiat ken panangriribuk kadagiti tao, nagbalin a nasken a maipakdaar ti balikas ti Apo kadakuada, wen, ken maaramid ti pagannurotan ti intero a simbaan."
                },
                {
                    "number": 22,
                    "text": "Ngarud, napan da Helaman ken dagiti kabsatna binangon manen ti simbaan iti intero a daga, wen, iti tunggal siudad iti intero a daga a kukua dagiti tao ni Nephi. Ket napasamak a nangtudingda kadagiti saserdote ken maestro iti intero a daga, kadagiti amin a simbaan."
                },
                {
                    "number": 23,
                    "text": "Ket ita napasamak a kalpasan ti panangtuding da Helaman ken dagiti kabsatna kadagiti saserdote ken maestro kadagiti amin a simbaan adda napasamak a panagsisinnuppiat kadakuada, ket dida dimngeg kadagiti balikas ni Helaman ken dagiti kabsatna;"
                },
                {
                    "number": 24,
                    "text": "Ngem timmangigda, gapu ta pimmalangguad ti puspusoda, gapu iti aglaplapusanan a kinabaknangda; ngarud nagbalinda a nabaknang iti bukodda a mata, ket dida dumngeg kadagiti balikasda, a magna a sililinteg iti sango ti Dios."
                }
            ]
        },
        "/study/scriptures/bofm/alma/46": {
            "uri": "/study/scriptures/bofm/alma/46",
            "title": "Alma 46",
            "data_type": "chapter",
            "chapter_name": "Kapitulo 46",
            "chapter_summary": [
                "Makikinnunsabo ni Amalickiah nga agbalin nga ari—Ibayog ni Moroni ti wagayway ti wayawaya—Pagkaykaysaenna dagiti tao a mangsalaknib iti pammatida—Maawagan dagiti napudno a mamati iti Kristiano—Mataginayon ti nabati ni Jose—Aglibas ni Amalickiah ken dagiti sumupsuppiat nga agturong iti daga a Nephi—Mapapatay dagiti saan a tumulong iti panggep ti wayawaya. Agarup 73–72 S.C."
            ],
            "verses": [
                {
                    "number": 1,
                    "text": "Ket napasamak a kas iti kaadu iti saan a dimngeg kadagiti balikas ni Helaman ken dagiti kabsatna ti naguummong a bumusor kadagiti kabsatda."
                },
                {
                    "number": 2,
                    "text": "Ket ita adtoy, nalabes ti pungtotda, isu nga inkeddengda a patayen ida."
                },
                {
                    "number": 3,
                    "text": "Ita dakkel ken napigsa a tao ti dadaulo dagiti nagpungtot kadagiti kabsatda; ket Amalickiah ti naganna."
                },
                {
                    "number": 4,
                    "text": "Ket nalaus ti tarigagay ni Amalickiah nga agbalin nga ari; ken nalaus met ti tarigagay dagiti makapungtot a tao nga isu ti agbalin nga arida; ket dakdakkel ti bilangda ngem dagiti nababbaba nga ukom iti daga, ket agsapsapulda iti bileg."
                },
                {
                    "number": 5,
                    "text": "Ket inlungalong ida ti pamatpatiray-ok ni Amalickiah, a no tulonganda ken ipatugawda nga arida aramidennanto ida nga agturay dagiti tao."
                },
                {
                    "number": 6,
                    "text": "Kasta ti panangilungalong kadakuada ni Amalickiah a sumuppiat, iti laksid ti panangaskasaba ni Helaman ken dagiti kabsatna, wen, iti laksid ti nalaus a panangipategda iti simbaan, ta nangatoda a saserdote ti simbaan."
                },
                {
                    "number": 7,
                    "text": "Ket adu dagiti adda iti simbaan ti namati iti pammatiray-ok ni Amalickiah, ngarud simmuppiatda iti simbaan; ket kasta ti aramid dagiti tao ni Nephi a nakaam-amak ken napeggad, iti laksid ti dakkel a balligida kadagiti Lamanite, ken ti nalaus a ragragsakda a nagun-odda gapu iti panangisalakan kadakuada ti ima ti Apo."
                },
                {
                    "number": 8,
                    "text": "Kasta ti makitatayo a kalaka dagiti annak ti tattao a makalipat iti Apo a Diosda, wen, anian a naglaka ti agaramid iti pagbasolan, ken mayaw-awan iti dakes."
                },
                {
                    "number": 9,
                    "text": "Wen, ket makitatayo met ti maaramid ti nalaus a kinadangkes ti nadangkes a tao a mangituray kadagiti annak ti tattao."
                },
                {
                    "number": 10,
                    "text": "Wen, makitatayo ni Amalickiah, gapu ta nasikap a tao ken tao a nalaing a mamatpatiray-ok, a nangyaw-awan iti puspuso dagiti adu a tao nga agaramid iti dinadangkes; wen, ken agpanggep a mangdadael iti simbaan ti Dios, ken mangdadael iti pamuon ti wayawaya nga inted kadakuada ti Dios, wenno bendision nga impaay ti Dios a pagimbagan dagiti nalinteg iti rabaw ti daga."
                },
                {
                    "number": 11,
                    "text": "Ket ita napasamak nga idi mangngegan ni Moroni, nga isu ti pangulo a mangiturong iti buyot dagiti Nephite, dagitoy nga isusuppiat, kinapungtotna ni Amalickiah."
                },
                {
                    "number": 12,
                    "text": "Ket napasamak a pinigisna ti kagayna; ket nangala dita iti sangkapirgis, ket insuratna itoy—Pakalaglagipan iti Diostayo, iti pammatitayo, ken wayawaya, ken ti talnatayo, dagiti assawatayo, ken dagiti annaktayo—ken insingdanna iti murdong ti palo."
                },
                {
                    "number": 13,
                    "text": "Ket insingdanna iti bistukolna, ken iti kabalna, ken imbarikesna iti salaknib iti lomona; ket innalana ti palo, a nakaisingdanan ti pirgis ti kagayna, (ket ninagananna iti wagayway ti wayawaya) ket nagkurno iti daga, ket nagkararag a sipapasnek iti Diosna para iti bendision ti wayawaya a maipaay kadagiti kabsatna, agingga nga adda bunggoy dagiti Kristiano a mabati nga agtagikua iti daga—"
                },
                {
                    "number": 14,
                    "text": "Ta kasta amin dagiti pudno a mamati ken ni Cristo, a kameng ti simbaan ti Dios, a ninaganan dagiti saan a kameng ti simbaan."
                },
                {
                    "number": 15,
                    "text": "Ket napudno dagiti kameng ti simbaan; wen, amin dagiti napudno a mamati ken ni Cristo inawatda, a siraragsak, ti nagan ni Cristo, wenno Kristiano ti pannakaawagda, gapu iti pammatida ken ni Cristo nga umayto."
                },
                {
                    "number": 16,
                    "text": "Ket ngarud, itoy a kanito, inkararag ni Moroni a ti pagsayaatan dagiti Kristiano, ken ti wayawaya ti daga maipaay koma."
                },
                {
                    "number": 17,
                    "text": "Ket napasamak nga idi maibukbokna ti kararuana iti Dios, ninagananna amin a daga iti abagatan ti daga a Desolation, wen, iti ababa a pannao, amin a daga, iti man amianan ken iti abagatan—Ti napili a daga, ken ti daga ti wayawaya."
                },
                {
                    "number": 18,
                    "text": "Ket kinunana: Manamnama a saan nga ipalubos ti Dios a datayo, a naumsi gapu ta inawattayo ti nagan ni Cristo, mailupeklupek ken madadael, agingga nga aramatentayo a pakadadaelantayo."
                },
                {
                    "number": 19,
                    "text": "Ket idi maisao ni Moroni dagitoy a balikas, napan kadagiti tao, nga iwagwagaywayna ti pirgis ti pagan-anayna iti angin, tapno makita ti amin ti surat nga insuratna iti pirgis, ket ibagbagana iti napigsa a timek, a kinunana:"
                },
                {
                    "number": 20,
                    "text": "Adtoy, asino man a mamagtalinaed itoy a wagayway iti daga, bay-anyo nga umay nga addaan iti pigsa ti Apo, ket sumrekda iti katulagan a pagtalinaedenda ti kalinteganda, ken ti pammatida, tapno bendisionan ida ti Dios."
                },
                {
                    "number": 21,
                    "text": "Ket napasamak nga idi maipakdaar ni Moroni dagitoy a balikas, adtoy, nagtataray dagiti tao nga immasideg a naibarikes dagiti salaknibda iti lomoda, a pigpigisenda dagiti pagan-anayda a tanda, wenno kas katulagan, a didanto tallikudan ti Apo a Diosda; wenno, iti ababa a pannao, no agkamtudda kadagiti bilin ti Dios, wenno matnagda iti pagbasolan, ket mabainda a mangawat iti nagan ni Cristo, pirsayen ida ti Apo a kas iti panangpirgisda kadagiti pagan-anayda."
                },
                {
                    "number": 22,
                    "text": "Ita daytoy ti katulagan nga inaramidda, ket imbarsakda dagiti pagan-anayda iti sakaanan ni Moroni, a kinunada: Makitulagkami iti Diosmi, a madadaelkami, a kas kadagiti kabsatmi iti daga iti amianan, no matnagkami iti pagbasolan; wen, mabalinnakami nga ibarsak iti sakaanan dagiti kabusormi, a kas iti panangibarsakmi kadagiti pagan-anaymi iti sakaanam tapno mailudekludek, no matnagkaminto iti pagbasolan."
                },
                {
                    "number": 23,
                    "text": "Kinuna ni Moroni kadakuada: Adtoy, datayo ti nabati iti bukel ni Jacob; wen, datayo ti nabati iti bukel ni Jose, a ti kagayna pinirgipirgis dagiti kabsatna iti adu; wen, ket ita adtoy, laglagipentayo a tungpalen dagiti bilin ti Dios, wenno pirgipirgisento dagiti kabsattayo dagiti pagan-anaytayo, ket maipisoktayo iti pagbaludan, wenno mailako, wenno mapapatay."
                },
                {
                    "number": 24,
                    "text": "Wen, taginayonentayo ti wayawayatayo a kas nabati ni Jose; wen, laglagipentayo dagiti balikas ni Jacob, sakbay ti ipapatayna, ta adtoy, nakitana a ti pirgis ti nabati iti kagay ni Jose nataginayon ken saan a nagrupsa. Ket kinunana—Kas itoy nabati iti pagan-anay ti anakko a nataginayon, mataginayonto met ti nabati ti bukel ti anakko babaen ti ima ti Dios, ket itugotnanto, idinto a mapukawto dagiti mabati iti bukel ni Jose, a kas iti nabati iti pagan-anayna."
                },
                {
                    "number": 25,
                    "text": "Ita adtoy, daytoy ti namagleddaang iti kararuak; nupay kasta, adda rag-o ti kararuak iti anakko, gapu iti paset ti bukelna nga alaento ti Dios."
                },
                {
                    "number": 26,
                    "text": "Ita adtoy, daytoy ti pagsasao ni Jacob."
                },
                {
                    "number": 27,
                    "text": "Ket ita asino ti makaammo no ania ti nabati ti bukel ni Jose, a mapukawto a kas iti pagan-anayna, isuda dagiti simmuppiat kadatayo? Wen, ket kastatayonto met no saantayo a makapagbayag iti pammati ken ni Cristo."
                },
                {
                    "number": 28,
                    "text": "Ket ita napasamak nga idi maisao ni Moroni dagitoy a balikas nagtuloy, ken naibaon iti amin a paset ti daga a yan dagiti sinnuppiat, ket inummongna amin dagiti tao nga agtarigagay a mamagtalinaed iti wayawayada, a sumaranget ken ni Amalickiah ken dagiti simmuppiat, a nanaganan iti Amalickiahite."
                },
                {
                    "number": 29,
                    "text": "Ket napasamak nga idi nakita ni Amalickiah nga ad-adu dagiti tao ni Moroni ngem dagiti Amalickiahite—ken nakitana met nga agduadua dagiti taona maipanggep iti linteg iti panggep nga insayangkatda—ngarud, iti danagna a dina magun-od ti tuntun-oyenna, innalana dagiti taona a mayat ket pimmanawda a napan iti daga ti Nephi."
                },
                {
                    "number": 30,
                    "text": "Ita impagarup ni Moroni a saan a nasken nga adda pay puersa dagiti Lamanite; ngarud napanunotna nga isina dagiti tao ni Amalickiah, wenno alaenna ida ket isublina ida, ket papatayenna ni Amalickiah; wen, ta ammona a masugsoganna dagiti Lamanite nga agpungtot kadakuada, ket baonenna ida a manggubat kadakuada; ket ammona daytoy nga aramiden ni Amalickiah tapno magun-odna ti panggepna."
                },
                {
                    "number": 31,
                    "text": "Ngarud napanunot ni Moroni a nasken nga alaenna dagiti buyotna, a nagtitipon, ken inarmasanda ti bagbagida, ken simrek iti katulagan a mamagtalinaed iti kappia—ket napasamak nga innalana ti buyotna ket nagnada nga intugotda dagiti toldada iti papanda iti langalang, a mangputed iti pagnaan ni Amalickiah iti langalang."
                },
                {
                    "number": 32,
                    "text": "Ket napasamak nga inaramidna a maibatay iti tarigagayna, ket nagna a napan iti langalang, ken indauluanna dagiti buyot ni Amalickiah."
                },
                {
                    "number": 33,
                    "text": "Ket napasamak a naglibas ni Amalickiah a kaduana ti bassit a bilang dagiti taona, ket naidatag dagiti nabati kadagiti ima ni Moroni ken naisubli iti daga a Zarahemla."
                },
                {
                    "number": 34,
                    "text": "Ita, gapu ta tao ni Moroni a tinudingan ti pangulo nga ukom ken ti timek dagiti tao, ngarud adda bilegna a maibatay iti pagayatanna kadagiti buyot dagiti Nephite, a mangipasdek ken mangaramat iti turayna kadakuada."
                },
                {
                    "number": 35,
                    "text": "Ket napasamak nga asino man kadagiti Amalickiahite a saan a sumrek iti katulagan a tumulong iti gagem ti wayawaya, tapno mataginayonda ti nawaya a gobierno, imbilinna a mapapatay; ket adda laeng sumagmamano a nangtallikud iti katulagan iti wayawaya."
                },
                {
                    "number": 36,
                    "text": "Ket napasamak met, nga imbilinna a maisa ti wagayway ti wayawaya iti tunggal torre nga adda iti amin a daga, a kukua dagiti Nephite; ket kasta ti panangimuntar ni Moroni iti simbolo ti wayawaya kadagiti Nephite."
                },
                {
                    "number": 37,
                    "text": "Ket nangrugida a naaddaan iti kappia manen iti daga; ket kasta ti panamagtalinaedda iti kappia iti daga agingga iti dandani gibus ti maika-sangapulo-ket-siam a panagturay dagiti ukom."
                },
                {
                    "number": 38,
                    "text": "Ket pinagtalinaed met da Helaman ken dagiti nangato a saserdote ti urnos iti simbaan; wen, uray pay iti uneg ti uppat a tawen nga addaanda iti kappia ken panagragragsak iti simbaan."
                },
                {
                    "number": 39,
                    "text": "Ket napasamak nga adu ti natay, a sititibker a namati a sinubbot ti Apo a Jesucristo dagiti kararuada; kasta ti iruruarda iti lubong nga agragragsak."
                },
                {
                    "number": 40,
                    "text": "Ket adda sumagmamano a natay iti gurigor, a masansan iti sumagmamano a panawen iti tawen iti daga—ngem saan unay iti gurigor, gapu iti kasayaatan a kalidad ti adu a mula ken ramramut nga insagana ti Dios a pangikkat iti pakaigapuan dagiti sakit a mangsan-ar kadagiti tao babaen ti kasasaad ti klima—"
                },
                {
                    "number": 41,
                    "text": "Ngem adu ti natay iti kinalakay; ket naragsak kenkuana dagiti natay iti pammati ken ni Cristo, a mainugot laeng a tuladentayo."
                }
            ]
        },
        "/study/scriptures/bofm/alma/47": {
            "uri": "/study/scriptures/bofm/alma/47",
            "title": "Alma 47",
            "data_type": "chapter",
            "chapter_name": "Kapitulo 47",
            "chapter_summary": [
                "Aramaten ni Amalickiah ti panangliput, pammapatay, ken panagsikap iti panagbalinna nga ari dagiti Lamanite—Nadangdangkes ken narungrungsot dagiti sumupsuppiat a Nephite ngem dagiti Lamanite. Agarup 72 S.C."
            ],
            "verses": [
                {
                    "number": 1,
                    "text": "Ita agsublitayo iti kasuratantayo ken ni Amalickiah ken dagiti nakipaglibas kenkuana iti langalang; ta, adtoy, innalana dagiti simmurot kenkuana, ket napanda iti daga ti Nephi kadagiti Lamanite, ket sinugsoganna dagiti Lamanite nga agpungtot kadagiti tao ni Nephi, isu a nangipaulog ti ari dagiti Lamanite iti pakdaar iti amin a dagana, kadagiti amin a taona, a nasken nga aguummongda manen a mapan makiranget kadagiti Nephite."
                },
                {
                    "number": 2,
                    "text": "Ket napasamak a nalaus ti butengda idi makadanon kadakuada ti pakdaar; wen, nagbutengda a di mamagusto iti ari, ken nagbutengda met a mapan makibakal kadagiti Nephite amangan la ketdi ta mapukawda ti biagda. Ket napasamak a dida, wenno no ad-adu kadakuada ti di nagtungpal kadagiti bilin ti ari."
                },
                {
                    "number": 3,
                    "text": "Ket ita napasamak a nagpungtot ti ari gapu iti dida panagtungpal; ngarud pinalugodanna ni Amalickiah a mangidaulo iti paset ti buyotna a natudio kadagiti bilinna, ket binilinna a nasken a mapan ket pilitenna ida nga agiggem iti armas."
                },
                {
                    "number": 4,
                    "text": "Ita adtoy, daytoy ti tinarigagayan ni Amalickiah; ta nasikap unay a tao nga agaramid iti dakes ngarud nangisakab iti plano iti pusona a mangpadisi iti ari dagiti Lamanite."
                },
                {
                    "number": 5,
                    "text": "Ket ita nagun-odna ti panangipangulo kadagiti paset ti Lamanite a mangayon iti ari; ket kinalikagumanna a gun-oden ti yaabuloy kenkuana dagiti saan a natudio; ngarud nagturongda iti lugar a managanan iti Onidah, ta sadiay ti nagkamangan amin dagiti Lamanite; ta naduktalanda dagiti dumteng a buyot, ket, iti panangipapanda a dumtengda a mangdadael kadakuada, ngarud nagkamangda iti Onidah, iti yan dagiti armas."
                },
                {
                    "number": 6,
                    "text": "Ket nangtudingda iti tao nga agbalin nga ari ken mangidaulo kadakuada, iti pannakaiseksek iti pampanunotda ti naikeddeng a pangngeddeng a saanda a naikari a makiranget kadagiti Nephite."
                },
                {
                    "number": 7,
                    "text": "Ket napasamak nga inummongda ti bagbagida iti tuktok ti bantay a managanan iti Antipas, iti panagsaganada a makiranget."
                },
                {
                    "number": 8,
                    "text": "Ita saan a pinanggep ni Amalickiah ti pannakirangetda a maibatay kadagiti bilin ti ari; ngem adtoy, panggepna a pasuroten dagiti buyot dagiti Lamanite, tapno maisaadna ti bagina a panguloda ken mangpadisi iti ari ket magun-odna ti pagarian."
                },
                {
                    "number": 9,
                    "text": "Ket adtoy, napasamak a binilinna ti buyotna a mangpatakder kadagiti toldada iti tanap nga asideg iti bantay Antipas."
                },
                {
                    "number": 10,
                    "text": "Ket napasamak nga iti rabii nangibaon iti nalimed nga embahada iti bantay Antipas, iti tarigagayna a ti dadaulo dagiti adda iti bantay, a Lehonti ti naganna, a nasken a sumalog iti arsadanan ti bantay, ta kayatna a kasarita."
                },
                {
                    "number": 11,
                    "text": "Ket napasamak nga idi maawat ni Lehonti ti mensahe saan a simmalog iti arsadanan ti bantay. Ket napasamak a nangibaon manen ni Amalickiah iti maikadua a gundaway, a tinarigagayanna a sumalog. Ket napasamak a saan a nagtungpal ni Lehonti; ket nangibaon manen iti maikatlo a gundaway."
                },
                {
                    "number": 12,
                    "text": "Ket napasamak nga idi naduktalan ni Amalickiah a dina mapasalog ni Lehonti iti bantay, simmang-at iti bantay, iti asideg ti kampo ni Lehonti; ket impatulodna manen iti maikapat a gundaway ti mensahena ken ni Lehonti, a tinarigagayanna a sumalog, ket iti dayta itugotna dagiti salaknibna."
                },
                {
                    "number": 13,
                    "text": "Ket napasamak nga idi simmalog ni Lehonti a kaduana dagiti salaknibna iti yan ni Amalickiah, a tinarigagayan ni Amalickiah a sumalog a kaduana ti buyotna iti rabii, ket alikubkoben dagiti lallaki iti kampoda nga inted ti ari kenkuana a bilinenna, a yawatna kadagiti ima ni Lehonti, no aramidenna (ni Amalickiah) a maikadua a dadaulo iti intero a buyot."
                },
                {
                    "number": 14,
                    "text": "Ket napasamak a simmalog ni Lehonti a kaduana dagiti taona ket inalikubkobda dagiti tao ni Amalickiah, tapno iti panagriingda iti nariwet pay nga agsapa naalikubkobdan kadagiti buyot ni Lehonti."
                },
                {
                    "number": 15,
                    "text": "Ket napasamak nga idi makitada a naalikubkobda, indawatda ken ni Amalickiah a palubosanna ida a matnag kadagiti kabsatda, tapno saanda a madadael. Ita daytoy a talaga ti tinarigagayan ni Amalickiah."
                },
                {
                    "number": 16,
                    "text": "Ket napasamak a winayawayaanna dagiti taona, a maisuppiat iti bilin ti ari. Ita daytoy a banag ti tinarigagayan ni Amalickiah, tapno matungpalna ti panggepna a mangpadisi iti ari."
                },
                {
                    "number": 17,
                    "text": "Ita kaugalian dagiti Lamanite, a no napapatay ti panguloda a dadaulo, tudinganda ti maikadua a dadaulo a pangulo a dadaulo."
                },
                {
                    "number": 18,
                    "text": "Ket napasamak a binilin ni Amalickiah ti maysa kadagiti katulonganna a mangsabidong ken ni Lehonti, tapno matay."
                },
                {
                    "number": 19,
                    "text": "Ita, idi natayen ni Lehonti, tinudingan dagiti Lamanite ni Amalickiah a dadauloda ken pangulo a mangiwanwanda."
                },
                {
                    "number": 20,
                    "text": "Ket napasamak a nakipagpagna ni Amalickiah kadagiti buyotna (ta nagun-odnan ti tarigagayna) iti daga ti Nephi, iti siudad ti Nephi, nga isu ti kangrunaan a siudad."
                },
                {
                    "number": 21,
                    "text": "Ket rimmuar ti ari a mangsabat kenkuana nga adda salaknibna, ta impapanna a natungpal ni Amalickiah dagiti bilinna, ken nakaurnong ni Amalickiah iti dakkel a buyot a mapan makiranget kadagiti Nephite."
                },
                {
                    "number": 22,
                    "text": "Ngem adtoy, idi napan sinabat ti ari binilin ni Amalickiah dagiti katulonganna a sumabat iti ari. Ket napanda a nagkurno iti ari, a kas panangdayawda kenkuana gapu iti kinaindaklanna."
                },
                {
                    "number": 23,
                    "text": "Ket napasamak nga intag-ay ti ari ti imana a mangpatakder kadakuada, a kas iti kaugalian dagiti Lamanite, a kas tanda ti kappia, a kaugalian a natawidda kadagiti Nephite."
                },
                {
                    "number": 24,
                    "text": "Ket napasamak nga idi mapatakderna ti immuna manipud iti daga, adtoy binagsolna ti ari iti batog ti pusona; ket nadalupo iti daga."
                },
                {
                    "number": 25,
                    "text": "Ita naglibas dagiti katulongan ti ari; ket impukkaw dagiti katulongan ni Amalickiah, a kinunada:"
                },
                {
                    "number": 26,
                    "text": "Adtoy, binagsol dagiti katulongan ti ari iti pusona, ket nadalupo ken naglibasda; adtoy, umaykayo ket kitaenyo."
                },
                {
                    "number": 27,
                    "text": "Ket napasamak nga imbilin ni Amalickiah a mapan ti buyotna ket kitaenda ti napasamak iti ari; ket idi makadanonda iti lugar, ket nakitada ti ari a naudatal iti napalet a darana, nagpammarang ni Amalickiah a makapungtot unay, ket kinunana: Siasino man a mangipatpateg iti ari, mapan koma, ket kamatenda dagiti katulonganna tapno mapapatayda."
                },
                {
                    "number": 28,
                    "text": "Ket napasamak nga amin dagiti mangipatpateg iti ari, idi mangngegda dagitoy a balikas, napan ket kinamatda dagiti katulongan ti ari."
                },
                {
                    "number": 29,
                    "text": "Ita idi makita dagiti katulongan ti ari ti buyot a kumamkamat kadakuada, napabutnganda manen, ket kimmamangda iti langalang, ket nakadanonda iti daga ti Zarahemla ket nakitiponda kadagiti tao ni Ammon."
                },
                {
                    "number": 30,
                    "text": "Ket nagsubli ti buyot a nangkamat kadakuada, a kimmamat kadakuada nga awan nagmamaayanna; ket kasta ti pannakagun-od ni Amalickiah, babaen ti sikapna, iti puspuso dagiti tao."
                },
                {
                    "number": 31,
                    "text": "Ket napasamak iti sumuno nga aldaw a sinerrekna ti siudad ti Nephi a kaduana ti buyotna, ket inagawda ti siudad."
                },
                {
                    "number": 32,
                    "text": "Ket ita napasamak a ti reyna, idi mangngegna a napapatay ti ari—ta nangipatulod ni Amalickiah iti embahada iti reyna a nangipakaammo a pinapatay dagiti katulonganna ti ari, a pinakamatna ida iti buyotna, ngem awan nagmamaayanna, ket nakapaglibasda—"
                },
                {
                    "number": 33,
                    "text": "Ngarud, idi maawat ti reyna daytoy a mensahe impatulodna ken ni Amalickiah, a tinarigagayanna kenkuana nga isalakanna dagiti tao ti siudad; ken tinarigagayanna met a mapan kenkuana; ken kasta met a tinarigagayanna kenkuana a mangitugot iti saksi a mamaneknek iti maipanggep iti pannakatay ti ari."
                },
                {
                    "number": 34,
                    "text": "Ket napasamak nga innala ni Amalickiah ti isu met laeng a katulongan a nangpapatay iti ari, ken isuda amin a kaduana, ket simrekda iti yan ti reyna, iti lugar a pagtugtugawanna; ket pinaneknekanda amin kenkuana a pinatay dagiti katulonganna met laeng ti ari; ken kinunada pay: Naglibasda; saan kadi a pammaneknek daytoy a maibusor kadakuada? Ket napennekda ti reyna maipanggep iti ipapatay ti ari."
                },
                {
                    "number": 35,
                    "text": "Ket napasamak a dinawat ni Amalickiah ti pammalubos ti reyna, ket innalana nga asawana; ket kasta babaen ti sikapna, ken babaen ti pannarabay dagiti nasikap a katulonganna, nagun-odna ti pagarian; wen, nabigbig nga ari iti intero a daga, kadagiti amin a tao dagiti Lamanite, a binukel dagiti Lamanite ken dagiti Lemuelite ken dagiti Ishmaelite, ken amin dagiti sumupsuppiat kadagiti Nephite, manipud iti panagturay ni Nephi agingga iti agdama a panawen."
                },
                {
                    "number": 36,
                    "text": "Ita dagitoy a sumupsuppiat, iti kaadda ti isu met la a panangiwardas ken isu met la a pakaammo dagiti Nephite, wen, iti pannakaiwardasda iti isu met la a pannakaammo iti Apo, nupay kasta, karkarna a saritaen, saan a nagbayag kalpasan ti isusuppiatda nagbalinda a natangken ken nasubeg, ken ad-addada a gimmaraw, nadangkes, ken ad-adda a nakaam-amak ngem dagiti Lamanite—iti panagareb-ebda kadagiti kannawidan dagiti Lamanite; iti panangwayada iti kinasadut, ken amin a kita ti panaggartem iti lasag; wen, namimpinsan a pananglipat iti Apo a Diosda."
                }
            ]
        },
        "/study/scriptures/bofm/alma/48": {
            "uri": "/study/scriptures/bofm/alma/48",
            "title": "Alma 48",
            "data_type": "chapter",
            "chapter_name": "Kapitulo 48",
            "chapter_summary": [
                "Arunan ni Amalickiah dagiti Lamanite a gumura kadagiti Nephite—Isagana ni Moroni dagiti taona a mangsalaknib iti pagimbagan dagiti Kristiano—Naragsakan a nawaya ken siwawayawaya ken maingel a tao ti Dios. Agarup 72 S.C."
            ],
            "verses": [
                {
                    "number": 1,
                    "text": "Ket ita napasamak nga, apaman a nagun-od ni Amalickiah ti pagarian rinugianna nga inawis ti puspuso dagiti Lamanite a manggura kadagiti tao ni Nephi; wen, nangtuding iti lallaki nga agsao kadagiti Lamanite kadagiti torreda, a maisuppiat kadagiti Nephite."
                },
                {
                    "number": 2,
                    "text": "Ket kasta ti panangawisna iti puspusoda a manggura kadagiti Nephite, isu nga iti arinunos ti maika-sangapulo-ket-siam a tawen a panagturay dagiti ukom, isu a nakatungpal iti panggepnan, wen, iti panagbalinnan nga ari dagiti Lamanite, pinanggepna met ti agturay iti amin a daga, wen, ken amin dagiti tao nga adda iti daga, dagiti Nephite ken kasta met dagiti Lamanite."
                },
                {
                    "number": 3,
                    "text": "Ngarud natungpalna ti panggepna, ta napatangkenna ti puspuso dagiti Lamanite ken nabulsekna ti pampanunotda, ken nasugsoganna ida nga agpungtot, isu a naurnongna ida a sangsangkamaysa iti adu a pangen a mapan makiranget kadagiti Nephite."
                },
                {
                    "number": 4,
                    "text": "Ta nakaikeddengen, gapu iti kaadu ti taona, a mangrimbaw kadagiti Nephite ken mangadipen kadakuada."
                },
                {
                    "number": 5,
                    "text": "Ket iti kasta nangdutok iti pangpangulo a kapitan dagiti Zoramite, isuda a makaammo iti puersa dagiti Nephite, ken ti lugar a pagaliwaksayanda, ken ti kakapsutan a paset dagiti siudadda; ngarud dinutokanna ida a pangpangulo a kapitan dagiti buyotna."
                },
                {
                    "number": 6,
                    "text": "Ket napasamak nga innalada ti kampoda, ket nagturongda iti daga a Zarahemla iti langalang."
                },
                {
                    "number": 7,
                    "text": "Ita napasamak a bayat ti pananggun-od ni Amalickiah iti bileg babaen ti sikap ken panangallilaw, ni Moroni, iti sabali a bangir, isagsagananan ti pampanunot dagiti tao nga agtalinaed a napudno iti Apo a Diosda."
                },
                {
                    "number": 8,
                    "text": "Wen, pappapigsaennan ti buyot dagiti Nephite, ken mangipatpatakder iti babassit a puerto, wenno luglugar a pagaliwaksayan; a nangaramid iti natatayag a tambak iti aglawlaw a panglakubna iti buyotna, ken kasta met a nagbangon iti pader a bato a nanglikmut kadakuada, iti aglawlaw dagiti siudadda ken iti beddeng ti dagdagada; wen, iti aglawlaw ti dagada."
                },
                {
                    "number": 9,
                    "text": "Ket iti kakapsutan a trinserada ti nangikkanna iti ad-adu a bilang dagiti tao; ket kasta ti panangtrinsera ken panangpapigsana iti daga a tinagikua dagiti Nephite."
                },
                {
                    "number": 10,
                    "text": "Ket kasta ti panagsaganana a mangsalaknib iti wayawayada, ti dagdagada, dagiti assawada, ken dagiti annakda, ken ti talnada, ken tapno agbiagda iti Apo a Diosda, ken tapno mataginayonda dayta aw-awagan dagiti kabusorda nga itakderan dagiti Kristiano."
                },
                {
                    "number": 11,
                    "text": "Ket napigsa ken maingel a tao ni Moroni; tao nga addaan iti naan-anay a pannakaawat; wen, tao a di maragsakan iti panagayus ti dara; tao nga addaan iti kararua nga agrag-o iti kinawaya ken ti wayawaya ti pagilianna, ken dagiti kabsatna iti pannakaadipen ken pannakatagabo;"
                },
                {
                    "number": 12,
                    "text": "Wen, tao nga addaan iti puso a pinadakkel ti panagyaman iti Diosna, iti adu a gundaway ken bendision nga insagutna kadagiti taona; tao a nagtrabaho iti kasta unay para iti pagimbagan ken talged dagiti taona."
                },
                {
                    "number": 13,
                    "text": "Wen, ken tao a saan a mapekka ti pammatina ken ni Cristo, ket nagkari iti sapata a salaknibanna dagiti taona, ti kalinteganna, ken ti pagilianna, ken ti pammatina, uray pay no pakapukawan ti darana."
                },
                {
                    "number": 14,
                    "text": "Ita naisuro kadagiti Nephite ti panangsalaknibda iti bagbagida kadagiti kabusorda, uray pay no pakaibukbokan ti dara no kasapulan; wen, ken naisuroda pay a di agaramid iti pagkamtudan, wen, ken pulos a di mangitag-ay iti espada malaksid no agpaay iti kabusor, malaksid no panangtaginayon iti biagda."
                },
                {
                    "number": 15,
                    "text": "Ket daytoy ti pammatida, a no aramidenda parang-ayen ida ti Dios iti daga, wenno iti sabali a pannao, no napudnoda nga agtungpal kadagiti bilin ti Dios parang-ayenna ida iti daga; wen, ballaaganna ida nga aglibas, wenno agsagana iti gubat, a maibatay iti pagpeggadanda;"
                },
                {
                    "number": 16,
                    "text": "Ken kasta met, nga ipakaammo kadakuada ti Dios no mapanda salakniban ti bagbagida kadagiti kabusorda, ket no aramidenda, isalakan ida ti Apo; ket daytoy ti pammati ni Moroni, ket nagloriaan ti pusona itoy; saan nga iti panagayus ti dara ngem iti panagaramid iti nasayaat, iti panangtaginayonna kadagiti taona, wen, iti panangtungpalna kadagiti bilin ti Dios, wen, ken sumkad iti pagbasolan."
                },
                {
                    "number": 17,
                    "text": "Wen, pudno, pudno, kunak kadakayo, no amin a tao kastan, ken kasta, ken kastanto pay, kas ken ni Moroni, adtoy, agar-arigenggen koman iti agnanayon ti bileg ti impierno; wen, awan koma ti bileg ti sairo iti puspuso dagiti annak ti tattao."
                },
                {
                    "number": 18,
                    "text": "Adtoy, tao a kas ken ni Ammon, ti lalaki nga anak ni Mosiah, wen, ken uray pay dagiti sabali a lallaki nga annak ni Mosiah, wen, ken kasta met ni Alma ken dagiti lallaki nga annakna, ta taoda amin ti Dios."
                },
                {
                    "number": 19,
                    "text": "Ita adtoy, awan ti pakaidumaan ni Helaman ken dagiti kabsatna ken ni Moroni iti panagserbi kadagiti tao; ta inkasabada ti balikas ti Dios, ken binuniaganda iti panagbabawi amin a tao a dimngeg kadagiti balikasda."
                },
                {
                    "number": 20,
                    "text": "Ket kasta ti papanda, ket impakumbaba dagiti tao ti bagbagida gapu kadagiti balikasda, iti kasta awan duadua nga inayonan ida ti Apo, ket kasta ti pannakailiklikda iti gubgubat ken sinnupangetda, wen, uray pay iti uneg ti uppat a tawen."
                },
                {
                    "number": 21,
                    "text": "Ngem, kas nasaokon, iti arinunos ti maika-sangapulo-ket-siam a tawen, wen, iti laksid ti kappia kadakuada, napilpilitda a nangsupanget kadagiti kabsatda, a dagiti Lamanite."
                },
                {
                    "number": 22,
                    "text": "Wen, ket iti ababa a pannao, pulos a saan a nagsardeng ti gubgubatda kadagiti Lamanite iti uneg ti adu a tawen, iti laksid ti adu a panagtukkiadda."
                },
                {
                    "number": 23,
                    "text": "Ita, nasakit ti nakemda a mangitag-ay iti armas kadagiti Lamanite, gapu ta dida maragsakan iti panagayus ti dara; wen, ket saan la a dagitoy—nasakit ti nakemda nga isuda ti gapu ti pannakaipan ti adu kadagiti kabsatda iti ruar daytoy a lubong iti agnanayon a lubong, a saan pay a sisasagana a sumabat iti Diosda."
                },
                {
                    "number": 24,
                    "text": "Nupay kasta, dida maipalubos a mapukaw ti biagda, tapno dagiti assawa ken annakda mapapatayda a sidadawel babaen ti naulpit a kinaranggas dagiti kabsatda idi, wen, ken simmuppiat iti simbaanda, ken nangpanaw kadakuada ken napan nangdadael kadakuada babaen ti ikakapponda kadagiti Lamanite."
                },
                {
                    "number": 25,
                    "text": "Wen, dida mairusok nga agraragsak dagiti kabsatda iti dara dagiti Nephite, agingga nga adda pay la agtungpal kadagiti bilin ti Dios, ta kari ti Apo a, no tungpalenda dagiti bilinna rumang-aydanto iti daga."
                }
            ]
        },
        "/study/scriptures/bofm/alma/49": {
            "uri": "/study/scriptures/bofm/alma/49",
            "title": "Alma 49",
            "data_type": "chapter",
            "chapter_name": "Kapitulo 49",
            "chapter_summary": [
                "Saan a kabaelan dagiti rumaraut a Lamanite nga alaen dagiti natrinseraan a siudad ti Ammonihah ken Noe—Ilunod ni Amalickiah ti Dios ket isapatana nga inumenna ti dara ni Moroni—Ituloy da Helaman ken dagiti kabsatna a papigsaen ti Simbaan. Agarup 72 S.C."
            ],
            "verses": [
                {
                    "number": 1,
                    "text": "Ket ita napasamak iti maika-sangapulo-ket-maysa a bulan ti maika-sangapulo-ket-siam a tawen, iti maika-sangapulo nga aldaw ti bulan, a nakita ti yaasideg dagiti buyot dagiti Lamanite iti daga ti Ammonihah."
                },
                {
                    "number": 2,
                    "text": "Ket adtoy, nabaliwan a nabangon ti siudad, ket nangipuesto ni Moroni iti buyot kadagiti beddeng ti siudad, ket nagikupayda iti daga iti aglawlaw a saripdada kadagiti pana ken bato dagiti Lamanite; ta adtoy, batbato ken pampana ti pinakirangetda."
                },
                {
                    "number": 3,
                    "text": "Adtoy, kinunak a nabaliwan a nabangon ti siudad ti Ammonihah. Kunak kadakayo, wen, a pasetna ti nabaliwan a nabangon; ket gapu ta dinadaelen naminsan dagiti Lamanite gapu iti kinamanagbasol dagiti tao, impagarupda a nalaka laeng a sibaenda."
                },
                {
                    "number": 4,
                    "text": "Ngem adtoy, anian a pannakadismayada; ta adtoy, nangbuntuon dagiti Nephite iti turod iti aglawlawda, a nangato unay ket saan a maibato dagiti Lamanite dagiti batoda ken dagiti panada kadakuada tapno adda usarda, wenno maasitganda ida malaksid iti lugar a serkanda."
                },
                {
                    "number": 5,
                    "text": "Ita itoy a kanito nalaus ti siddaaw dagiti pangulo a kapitan dagiti Lamanite, gapu iti kinasirib dagiti Nephite iti panangisaganada iti lugarda a natalged."
                },
                {
                    "number": 6,
                    "text": "Ita impagarup dagiti dadaulo dagiti Lamanite, gapu iti kaaduda, wen, impagarupda a maikkanda iti gundaway nga umasideg kadakuada a kas iti inaramiddan; wen, ket sinaganaanda met ti bagbagida iti saripda, ken iti kabal; ken insaganaanda met ti bagbagida iti pagan-anay a lalat, wen, nakabengbengbeng a pagan-anay a mangabbong iti kinalamulamoda."
                },
                {
                    "number": 7,
                    "text": "Ket iti kasta a panagsaganada impagarupda a laklakaenda laeng a parmeken ken pakaptan dagiti kabsatda iti sangol ti pannakaadipen, wenno papatayen ken papatayenda a sidadawel ida a maibatay iti pakaragsakanda."
                },
                {
                    "number": 8,
                    "text": "Ngem adtoy, iti awan pumadpad a siddaawda, naisaganaanda ida, iti banag nga iti kaano man saan pay nga ammo dagiti annak ni Lehi. Ita nakasaganada kadagiti Lamanite, a makidangadang a maibatay iti wagas nga insuro ni Moroni."
                },
                {
                    "number": 9,
                    "text": "Ket napasamak a dagiti Lamanite, wenno dagiti Amalickiahite, nalaus ti siddaawda iti wagasda a nagsagana iti gubat."
                },
                {
                    "number": 10,
                    "text": "Ita, no bimmaba la ni ari Amalickiah iti daga ti Nephi, iti ulo ti buyotna, nalabit a binilinna koma dagiti Lamanite a nangdarup kadagiti Nephite iti siudad ti Ammonihah; ta adtoy, awan ania man kenkuana ti dara dagiti taona."
                },
                {
                    "number": 11,
                    "text": "Ngem adtoy, saan a bimmaba ni Amalickiah a nakidangadang. Ken adtoy, saan a dinarup dagiti pangulo a kapitanna dagiti Nephite iti siudad ti Ammonihah, ta binaliwan ni Moroni ti panangiwanwanna iti aramid dagiti Nephite, isu a nadismaya dagiti Lamanite iti lugar a nagsanudanda ket saanda ida a maasitgan."
                },
                {
                    "number": 12,
                    "text": "Ngarud nagsanudda iti langalang, ket innalada ti kampoda ken nagnada a nagturong iti daga a Noe, nga impagarupda a sumaruno a kasayaatan a lugar para kadakuada nga umasideg a mangbusor kadagiti Nephite."
                },
                {
                    "number": 13,
                    "text": "Ta dida ammo a natrinseraan ni Moroni, wenno nangbangon iti puerto a salaknib, a para iti tunggal siudad iti aglawlaw ti daga; ngarud, nagnada a nagturong iti daga a Noe nga addaan iti nasged a gagem; wen, immasideg dagiti pangulo a kapitanda ket nagsapatada a dadaelenda dagiti tao dayta a siudad."
                },
                {
                    "number": 14,
                    "text": "Ngem adtoy, iti siddaawda, ti siudad ti Noe, a nakapsut a lugar, ita, babaen ni Moroni, pimmigsa, wen, nga uray la a rinimbawanna ti pigsa ti siudad ti Ammonihah."
                },
                {
                    "number": 15,
                    "text": "Ket ita, adtoy, sirib daytoy ni Moroni; ta impagarupna a mabutengda iti siudad ti Ammonihah; ket gapu ta ti siudad ti Noe ti kakapsutan a paset ti daga, ngarud nagnada ditoy a makidangadang; ket kasta a maibatay iti tarigagayna."
                },
                {
                    "number": 16,
                    "text": "Ket adtoy, tinudingan ni Moroni ni Lehi a pangulo a kapitan dagiti tao iti dayta a siudad; ket dayta met laeng a Lehi ti nakiranget kadagiti Lamanite iti tanap iti daya ti karayan Sidon."
                },
                {
                    "number": 17,
                    "text": "Ket ita adtoy napasamak, nga idi naduktalan dagiti Lamanite a binilin ni Lehi ti siudad nadismayada manen, ta nalaus ti butengda ken ni Lehi; nupay kasta insapata dagiti pangulo a kapitanda iti sapata a rautenda ti siudad; ngarud, innalada dagiti buyotda."
                },
                {
                    "number": 18,
                    "text": "Ita adtoy, saan a makastrek dagiti Lamanite kadagiti puerto ti salaknibda iti sabali a dalan malaksid iti pagserkan, gapu iti kangato ti turod a naaramid, ken iti kauneg ti kanal a nakali iti aglawlaw, malaksid iti pagserkan."
                },
                {
                    "number": 19,
                    "text": "Ket kasta ti panagsagana dagiti Nephite a mangdadael iti amin a panagpanggep nga umuli a sumrek iti puerto iti sabali a wagas, babaen ti panagibatoda iti batbato ken pampana kadakuada."
                },
                {
                    "number": 20,
                    "text": "Kasta ti panagsaganada, wen, ti bagi dagiti kapigsaan a taoda, nga addaan iti espada ken palsiit, a mangdangran iti amin nga agpanggep a sumrek iti lugar ti salaknibda babaen ti lugar a pagserkan; ket kasta ti panagsaganada a mangsalaknib iti bagbagida a maibusor kadagiti Lamanite."
                },
                {
                    "number": 21,
                    "text": "Ket napasamak nga innala dagiti kapitan dagiti Lamanite dagiti buyotda iti lugar a pagserkan, ket rinugianda ti nakisupanget kadagiti Nephite, nga umasideg iti lugar ti salaknibda; ngem adtoy, napagsanudda manen ken manen, iti kasta napapatayda a narangrangkay."
                },
                {
                    "number": 22,
                    "text": "Ita idi makitada a dida magun-od ti bileg kadagiti Nephite babaen ti serkan, rinugianda a kinali dagiti turod a daga tapno maaddaan iti pagnaan dagiti buyotda, tapno maaddaanda iti agpatas a gundaway a makiranget; ngem adtoy, iti daytoy a panangpadas sinagad ida dagiti bato ken pana a naibato kadakuada; ket idinto a gaburanda dagiti kanal babaen ti panangkalida iti turod a daga, nagabsuonda kadagiti minatay ken nasugatan a bagbagida."
                },
                {
                    "number": 23,
                    "text": "Kasta ti panangrimbaw dagiti Nephite kadagiti kabusorda; ken kasta ti panangpadas dagiti Lamanite a mangdadael kadagiti Nephite agingga a napapatay amin dagiti pangulo a kapitanda; wen, ket ad-adu ngem sangaribu a Lamanite ti napapatay; idinto, nga iti sabali a bangir, awan iti uray no maysa a kararua a napapatay kadagiti Nephite."
                },
                {
                    "number": 24,
                    "text": "Adda agarup a limapulo a nasugatan, a naitangkarang kadagiti pana dagiti Lamanite iti pagserkan, ngem nasaripdaanda kadagiti saripdada, ken dagiti kabalda, ken dagiti bistukolda, iti kasta dagiti laeng sakada ti nasugatan, nga adu kadakuada ti napakaruan."
                },
                {
                    "number": 25,
                    "text": "Ket napasamak, nga idi nakita dagiti Lamanite a napapatay aminen dagiti pangulo a kapitanda naglibasda iti langalang. Ket napasamak a nagsublida iti daga ti Nephi, tapno ipadamagda iti arida, a ni Amalickiah, a nayanak a Nephite, maipanggep iti dakkel a pukawda."
                },
                {
                    "number": 26,
                    "text": "Ket napasamak a nalaus ti pungtotna kadagiti taona, gapu ta dina nagun-od ti tarigagayna kadagiti Nephite; saanna a napakaptan ida iti sangol ti pannakaadipen."
                },
                {
                    "number": 27,
                    "text": "Wen, kasta unay ti pungtotna, ket inlunodna ti Dios, ken kasta met ni Moroni, a nagkari nga addaan iti sapata; ket daytoy gapu ta tinungpal ni Moroni dagiti bilin ti Dios iti panangisaganana iti pannakasalaknib dagiti taona."
                },
                {
                    "number": 28,
                    "text": "Ket napasamak, nga iti sabali a bangir, nagyaman dagiti tao ni Nephi iti Apo a Diosda, gapu iti di marimbawan a bilegna a nangisalakan kadakuada kadagiti ima dagiti kabusorda."
                },
                {
                    "number": 29,
                    "text": "Ket kasta ti panaggibus ti maika-sangapulo-ket-siam a tawen ti panangituray dagiti ukom kadagiti tao ni Nephi."
                },
                {
                    "number": 30,
                    "text": "Wen, ket adda nagtultuloy a kappia kadakuada, ken aglaplapusanan a kinarang-ay ti simbaan gapu iti kinatulnog ken kinaregtada nga impaayda iti balikas ti Dios, a naipakdaar kadakuada ni Helaman, ken ni Shiblon, ken ni Corianton, ken ni Ammon ken dagiti kabsatna, wen, ken kadagiti amin a naordenan babaen ti nasantuan nga urnos ti Dios, a nabuniagan iti panagbabawi, ken naibaon a mangasaba kadagiti tao."
                }
            ]
        },
        "/study/scriptures/bofm/alma/50": {
            "uri": "/study/scriptures/bofm/alma/50",
            "title": "Alma 50",
            "data_type": "chapter",
            "chapter_name": "Kapitulo 50",
            "chapter_summary": [
                "Trinseraan ni Moroni dagiti daga dagiti Nephite—Agbangonda iti adu a siudad—Pasamaken dagiti Nephite dagiti gubat ken pannakadadael kadagiti aldaw ti kinadangkes ken makarimon nga aramidda—Abaken ni Teancum ni Morianton ken dagiti kaduana a sumupsuppiat—Matay ni Nephihah, ket supusopan ti lalaki nga anakna a ni Pahoran ti pangukoman. Agarup 72–67 S.C."
            ],
            "verses": [
                {
                    "number": 1,
                    "text": "Ket ita napasamak a saan a nagsardeng ni Moroni nga agsagsagana iti gubat, wenno mangsalaknib kadagiti taona kadagiti Lamanite; ta kayatna a mangrugi dagiti buyotna iti pangrugian ti maika-duapulo a tawen a panagturay dagiti ukom, a nasken a mangrugida nga agkali iti ginabsuon a daga iti aglawlaw ti amin a siudad, iti intero a daga a kukua dagiti Nephite."
                },
                {
                    "number": 2,
                    "text": "Ket imbilinna a maikkan iti troso ti tuktok dagitoy a napaturod a daga, wen, nagikabilda iti troso a kangatngato ti tao, iti aglawlaw ti siudad."
                },
                {
                    "number": 3,
                    "text": "Ket imbilinna a nasken nga adda darekdek dagiti mapagtutuon a troso iti aglawlaw; ket nalagda ken nangatoda."
                },
                {
                    "number": 4,
                    "text": "Ket imbilinna a mabangon dagiti torre a mangtannawag kadagiti darekdek, ken imbilinna a mabangon dagiti paglugaran ti salaknib kadagiti torre, tapno saan ida a madangran dagiti bato ken pana dagiti Lamanite."
                },
                {
                    "number": 5,
                    "text": "Ket nakasaganada nga agibato iti bato manipud iti tuktok daytoy, a maibatay iti pagragsakan ken iti pigsada, ket papatayenda ti asino man nga agpanggep nga umasideg iti bakud ti siudad."
                },
                {
                    "number": 6,
                    "text": "Kasta ti panangisagana ni Moroni iti sarikedked kadagiti dumteng a kabusor, iti aglawlaw ti tunggal siudad iti amin a daga."
                },
                {
                    "number": 7,
                    "text": "Ket napasamak nga imbilin ni Moroni a nasken a mapan dagiti buyotna iti daya a langalang; wen, ket napanda inabog dagiti Lamanite nga adda iti daya a langalang nga inturong kadagiti dagada, nga adda iti abagatan ti daga a Zarahemla."
                },
                {
                    "number": 8,
                    "text": "Ket nalinteg nga agpalaud manipud iti daya ti daga a Nephi."
                },
                {
                    "number": 9,
                    "text": "Ket napasamak nga idi napapanawen ni Moroni amin dagiti Lamanite iti daya a langalang, nga amiananen dagiti daga a kukuada, imbilinna nga agpadaya iti langalang dagiti agindeg iti daga a Zarahemla ken iti daga iti aglawlaw, agingga iti igid ti kadaratan, ket tagikuaenda ti daga."
                },
                {
                    "number": 10,
                    "text": "Ken kasta met a nangipuesto iti buyot iti abagatan, iti igid dagiti kukuada, ket binilinna ida a mangipatakder iti trinsera tapno natalged dagiti buyotda ken dagiti taoda kadagiti ima dagiti kabusorda."
                },
                {
                    "number": 11,
                    "text": "Ket kasta a dinadaelna amin dagiti sarikedked dagiti Lamanite iti daya a langlang, wen, ken kasta met iti laud, a trinenseraanna ti nagbaetan dagiti Nephite ken dagiti Lamanite, iti nagbedngan ti daga a Zarahemla ken ti daga a Nephi, manipud iti laud a baybay, a lumasat iti ulo ti karayan Sidon—kukua dagiti Nephite ti amin a daga nga agpaamianan, wen, uray pay dagiti amin a daga nga agpaamianan iti daga a Bountiful, a maibatay iti pagragsakanda."
                },
                {
                    "number": 12,
                    "text": "Kasta ni Moroni, ken dagiti buyotna, nga immadu iti inaldaw gapu iti pammatalged iti pannakaigaga nga indanon dagiti aramidna kadakuada, ti panangpanggepna a mangputed iti puersa ken bileg dagiti Lamanite manipud iti daga a kukuada, tapno awan ti bilegda kadagiti daga a kukuada."
                },
                {
                    "number": 13,
                    "text": "Ket napasamak a rinugian dagiti Nephite ti mangipasdek iti siudad, ket pinanagananda ti siudad iti Moroni; ket adda iti daya nga asideg ti baybay; ket adda iti abagatan a nagbedngan dagiti kukua dagiti Lamanite."
                },
                {
                    "number": 14,
                    "text": "Ken kasta met a rinugianda ti mangipasdek iti siudad iti nagbaetan ti siudad ti Moroni ken ti siudad ti Aaron, a naisilpo iti nagbedngan ti Aaron ken Moroni; ket ninagananda ti siudad, wenno ti daga, iti Nephihah."
                },
                {
                    "number": 15,
                    "text": "Ken kasta met a rinugianda iti isu met la a tawen ti nagbangon iti adu a siudad iti amianan, maysa ti naisalsalumina a nanaganan iti Lehi, nga adda iti amianan nga igid ti kadaratan."
                },
                {
                    "number": 16,
                    "text": "Ket kasta ti panaggibus ti maikaduapulo a tawen."
                },
                {
                    "number": 17,
                    "text": "Ket kadagitoy nabunga ti sasaaden dagiti tao ni Nephi iti rugi ti maikaduapulo-ket-maysa a tawen a panangituray dagiti ukom kadagiti tao ni Nephi."
                },
                {
                    "number": 18,
                    "text": "Ket naglaplapusanan ti kinarang-ayda, ken nagbalinda a nakabakbaknang; wen, ket immaduda ken pimmigsada iti daga."
                },
                {
                    "number": 19,
                    "text": "Ket kasta a makitatayo ti kinamanangngaasi ken kinalinteg ti amin a pannakipulapol ti Apo, iti pannakatungpal ti amin a balikasna kadagiti annak ti tattao; wen, maimatangantayo a nalawlawagan dagiti balikasna, uray pay itoy a kanito, a panagkunana ken ni Lehi, a kinunana:"
                },
                {
                    "number": 20,
                    "text": "Bendisionanka ken dagiti annakmo; ket mabendisionandanto, no la ketdi tungpalenda dagiti bilinko rumang-aydanto iti daga. Ngem laglagipem, no dida tungpalen dagiti bilinko maipusingdanto iti imatang ti Apo."
                },
                {
                    "number": 21,
                    "text": "Ket makitatayo a nalawlawaganen dagitoy a kari kadagiti tao ni Nephi; ta nagriringgoran ken nagsusupangetanda, wen, ti panagpapatayda, ken ti panagsamsamda, ti panagrukbabda kadagiti didiosen, ti kinamanangabigda, ken dagiti makarimon nga aramidda, nga adda kadakuada, a nakaigapuan dagiti gubatda ken ti pannakadadaelda."
                },
                {
                    "number": 22,
                    "text": "Ket naisalakan iti amin a gundaway dagiti napudno a nagtungpal kadagiti bilin ti Apo, idinto a rinibribu kadagiti nadangkes a kabsatda ti naikumit iti pannakaadipen, wenno mapukaw babaen ti espada, wenno pannakapukaw ti pammati, ken makipulapol kadagiti Lamanite."
                },
                {
                    "number": 23,
                    "text": "Ngem adtoy awan ti naragragsak pay a kanito dagiti tao ni Nephi, manipud kadagiti aldaw ni Nephi, ngem kadagiti aldaw ni Moroni, wen, uray pay itoy a kanito, iti maika-duapulo-ket-maysa a tawen a panagturay dagiti ukom."
                },
                {
                    "number": 24,
                    "text": "Ket napasamak a naggibus met iti kappia ti maika-duapulo-ket-dua a tawen dagiti ukom; wen, ken kasta met ti maika-duapulo-ket-tallo a tawen."
                },
                {
                    "number": 25,
                    "text": "Ket napasamak nga iti panangrugi ti maika-duapulo-ket-uppat a tawen a panagturay dagiti ukom, adda koma met kappia kadagiti tao ni Nephi no saan a gapu iti sinnupanget a napasamak kadakuada maipanggep iti daga a Lehi, ken ti daga a Morianton, a nagtugmok iti beddeng ti Lehi; nga agpadpada nga adda iti igid ti baybay."
                },
                {
                    "number": 26,
                    "text": "Ta adtoy, inaguman dagiti tao nga agtagikua iti daga a Morianton ti paset ti daga a Lehi; ngarud dita ti nanipudan ti napudot a sinnupanget iti nagbaetanda, iti kasta innala dagiti tao ni Morianton dagiti armasda a maibusor kadagiti kabsatda, ket inkeddengda a papatayenda ida babaen ti espada."
                },
                {
                    "number": 27,
                    "text": "Ngem adtoy, naglibas dagiti tao nga akinkukua iti daga a Lehi a nagturong iti kampo ni Moroni, ket dimmawatda kenkuana iti tulong; ta adtoy awan ti biddutda."
                },
                {
                    "number": 28,
                    "text": "Ket napasamak nga idi makita dagiti tao ni Morianton, nga indauluan ti tao nga agnagan iti Morianton, a nagkamang dagiti tao ni Lehi iti kampo ni Moroni, nalaus ti butengda di la ket mamin-ano nga umay kadakuada ti buyot ni Moroni ket dadaelenda ida."
                },
                {
                    "number": 29,
                    "text": "Ngarud, impapuso ni Morianton a nasken nga agkamangda iti daga nga agpaamianan, a naaplagan iti dakkel a bagi ti danum, ket tinagikuada ti daga nga agpaamianan."
                },
                {
                    "number": 30,
                    "text": "Ket adtoy, naaramidda koma daytoy a plano, (a nakaigapuan koma ti panagladingit) ngem adtoy, tao ni Morianton nga aduan iti rikna, ngarud kinapungtotna ti maysa kadagiti babbai a katulonganna, ket dinarupna ket dinangranna iti napalalo."
                },
                {
                    "number": 31,
                    "text": "Ket napasamak a naglibas, ket nagturong iti kampo ni Moroni, ket imbagana ken ni Moroni ti amin a banag a maipanggep itoy, ken kasta met ti maipanggep iti gagemda nga aglibas nga agturong iti daga nga agpaamianan."
                },
                {
                    "number": 32,
                    "text": "Ita adtoy, nagbuteng dagiti tao nga adda iti daga a Bountiful, wenno Moroni, nga amangan no dumngegda kadagiti balikas ni Morianton ket makitiponda kadagiti taona, ket matagikuada dagiti paset ti daga, a pagtaudan ti nakas-ang a pagbanagan dagiti tao ni Nephi, wen, pagbanagan a pakaigapuan ti pannakapadisi ti wayawayada."
                },
                {
                    "number": 33,
                    "text": "Ngarud nangibaon ni Moroni iti buyot, iti kampoda, a mangidaulo kadagiti tao ni Morianton, a mangtubeng iti papanda iti daga nga agpaamianan."
                },
                {
                    "number": 34,
                    "text": "Ket napasamak a dida ida indauluan agingga a nakadanonda iti igid ti daga a Desolation; ket sadiay ti nangidauluanda kadakuada, iti akikid a dalan a tumaraigid iti baybay a kumamang iti daga nga agpaamianan, wen, iti baybay, iti laud ken iti daya."
                },
                {
                    "number": 35,
                    "text": "Ket napasamak a sinabat ti buyot nga imbaon ni Moroni, nga indauluan ti lalaki nga agnagan iti Teancum, dagiti tao ni Morianton; ket nakasuksukir dagiti tao ni Morianton, (ta naparegtada iti kinadangkesna ken dagiti makapatiray-ok a balikasna) a nangrugi ti panagdadangadangda, a nakapapatayan ni Teancum ken ni Morianton ken nangabakanna iti buyotna, ket innalada ida a balud, ken nagsublida iti kampo ni Moroni. Ket kasta ti naggibusan ti maika-duapulo-ket-uppat a tawen a panangituray dagiti ukom kadagiti tao ni Nephi."
                },
                {
                    "number": 36,
                    "text": "Ket kasta ti pannakapasubli dagiti tao ni Morianton. Ket napasublida iti daga a Morianton gapu iti pannakitulagda a mamagtalinaed iti kappia, ket nagturay ti panagkaykaysa kadakuada ken dagiti tao ni Lehi; ken kasta met a napasublida iti dagdagada."
                },
                {
                    "number": 37,
                    "text": "Ket napasamak nga iti daydi met la a tawen ti pannakapasubli dagiti tao ni Nephi ti kappiada, a natay, ni Nephihah, ti maikadua a pangulo nga ukom, kalpasan ti panagtakemna iti pangukoman iti naan-anay a kinalinteg iti imatang ti Dios."
                },
                {
                    "number": 38,
                    "text": "Nupay kasta, nagkedked a ni Alma ti mangala kadagiti kasuratan ken kadagiti banag a binigbig ni Alma ken dagiti ammana a kasagraduan; ngarud intalek ida ni Alma iti lalaki nga anakna, ni Helaman."
                },
                {
                    "number": 39,
                    "text": "Adtoy, napasamak a nadutokan ti lalaki nga anak ni Nephihah nga agtugaw iti pangukoman, a mangisaup iti amana; wen, nadutokan a pangulo nga ukom ken gobernador dagiti tao, nga addaan iti sapata ken sagrado nga ordinansa a mangukom a sililinteg, ken pagtalinaedenna ti kappia ken ti wayawaya dagiti tao, ken mangipaay kadakuada kadagiti sagrado a gundawayda nga agdaydayaw iti Apo a Diosda, wen, a tumulong ken mangtaginayon iti pagayatan ti Dios iti amin nga aldawna, ken mangted kadagiti nadangkes iti linteg a maibatay iti kasoda."
                },
                {
                    "number": 40,
                    "text": "Ita adtoy, Pahoran ti naganna. Ket nagtugaw ni Pahoran iti tugaw ti amana, ket rinugianna ti panagturayna iti naggibusan ti maika-duapulo-ket-uppat a tawen, kadagiti tao ni Nephi."
                }
            ]
        },
        "/study/scriptures/bofm/alma/51": {
            "uri": "/study/scriptures/bofm/alma/51",
            "title": "Alma 51",
            "data_type": "chapter",
            "chapter_name": "Kapitulo 51",
            "chapter_summary": [
                "Kayat dagiti lallaki-ti-ari a sukatan ti paglintegan ket mangipatugawda iti ari—Tulongan ti timek dagiti tao da Pahoran ken dagiti nawaya a tao—Piliten ni Moroni dagiti lallaki-ti-ari a mangsalaknib iti pagarianda wenno mapapatayda—Agawen ni Amalickiah ken dagiti Lamanite ti adu a siudad—Lapdan ni Teancum ti iraraut dagiti Lamanite ken papatayenna ni Amalickiah iti toldana. Agarup 67–66 S.C."
            ],
            "verses": [
                {
                    "number": 1,
                    "text": "Ket ita napasamak iti rugi ti maika-duapulo-ket-lima a tawen a panangituray dagiti ukom kadagiti tao ni Nephi, isuda a nakaipasdeken iti kappia iti nagbaetan dagiti tao ni Lehi ken dagiti tao ni Morianton maipanggep iti dagdagada, ken iti pannakairugi ti maika-duapulo-ket-lima a tawen ti kappia;"
                },
                {
                    "number": 2,
                    "text": "Nupay kasta, dida napagpaut a pinagtalinaed ti nasaknap a kappia iti daga, ta nangrugi sadiay ti sinnupanget dagiti tao maipanggep iti pangulo nga ukom a ni Pahoran; ta adtoy, adda dagiti tao a nagtarigagay iti pannakabalbaliw ti sumagmamano a naipangruna a turongen ti paglintegan."
                },
                {
                    "number": 3,
                    "text": "Ngem adtoy, saan a baliwan ni Pahoran wenno ipalubos a mabaliwan ti paglintegan; ngarud, saan a dimngeg kadagiti nangipeksa iti timekda kadagiti dawatda maipanggep iti pannakabalbaliw ti paglintegan."
                },
                {
                    "number": 4,
                    "text": "Ngarud, kinapungtot dagiti agtarigagay iti pannakabalbaliw ti paglintegan, ket tinarigagayanda a saanen nga isu ti pangulo nga ukom iti daga; ngarud napasamak ti nabara a sinnuppiat maipanggep itoy, ngem saan ketdi a nagayus ti dara."
                },
                {
                    "number": 5,
                    "text": "Ket napasamak a naawagan iti lallaki-ti-ari dagiti nagtarigagay a mapatappuak ni Pahoran iti pangukoman, ta tarigagayanda unay ti pannakabalbaliw ti paglintegan iti wagas a mapadisi ti nawaya a gobierno ket maipatugaw ti ari iti daga."
                },
                {
                    "number": 6,
                    "text": "Ket inawat dagiti nagtarigagay a nasken nga agtalinaed ni Pahoran a pangulo nga ukom ti nagan a nawaya a tattao; ket kasta ti pannakabingayda, ta nagsapata wenno nakitulag dagiti nawaya a tao a pagtalinaedenda ti kalinteganda ken ti pagrebbengan ti pammatida babaen ti nawaya a gobierno."
                },
                {
                    "number": 7,
                    "text": "Ket napasamak a rinisut ti timek dagiti tao daytoy a banag ti panagsusupangetda. Ket napasamak a kimmanunong ti timek dagiti tao kadagiti nawaya a tao, ket napagtalinaed ni Pahoran ti pangukoman, a nakaigapuan ti panagragsak dagiti kabsat ni Pahoran ken kasta met ti adu a tao ti wayawaya, a namagulimek met kadagiti lallaki-ti-ari, tapno saanda a sumuppiat ngem mapilitanda a mamagtalinaed iti pagsayaatan ti wayawaya."
                },
                {
                    "number": 8,
                    "text": "Ita dagiti nangato a nayanak ti umabuloy kadagiti ari, ket kayatda ti agbalin nga ari; ket inabuloyan ida dagiti agsapsapul iti bileg ken panangituray kadagiti tao."
                },
                {
                    "number": 9,
                    "text": "Ngem adtoy, nakain-inaka daytoy a panawen para iti dayta a panagsusupanget dagiti tao ni Nephi; ta adtoy, sinugsogan manen ni Amalickiah ti puspuso dagiti tao dagiti Lamanite a bumusor kadagiti tao dagiti Nephite, ket nagurnong iti soldado a naggapu iti amin a paset ti dagana, ket inarmasanna ida, ket nagsagana a makigubat iti amin a kinaregta; ta insapatana nga inumen ti dara ni Moroni."
                },
                {
                    "number": 10,
                    "text": "Ngem adtoy, makitatayo a naidardaras ti inaramidna a kari; nupay kasta, insaganana ti bagina ken dagiti buyotna a makidangadang kadagiti Nephite."
                },
                {
                    "number": 11,
                    "text": "Ita saan a kas idin ti kapigsa dagiti buyotna, gapu iti rinibu a napapatay kadagiti ima dagiti Nephite; ngem iti laksid ti dakkel a pukawda, nakaurnong ni Amalickiah iti nakaskasdaaw ti kadakkelna a buyot, isu a saan a nagamak a bimmaba iti daga a Zarahemla."
                },
                {
                    "number": 12,
                    "text": "Wen, simmurot ni Amalickiah a bimmaba, iti ulo dagiti Lamanite. Ket maika-duapulo-ket-lima idi a tawen ti panagturay dagiti ukom; ket iti dayta met la a panawen ti panangrugida a nangurnos iti panagsusupangetda maipanggep iti pangulo nga ukom, a ni Pahoran."
                },
                {
                    "number": 13,
                    "text": "Ket napasamak nga idi nadamag dagiti tao a managan iti lallaki-ti-ari ti ibababa dagiti Lamanite a makidangadang kadakuada, naragsakan ti puspusoda; ket nagkedkedda nga agiggem iti armas, ta nalaus ti pungtotda iti pangulo nga ukom, ken kasta met kadagiti tao ti wayawaya, isu a dida immiggem iti armas a pangsalaknibda iti pagilianda."
                },
                {
                    "number": 14,
                    "text": "Ket napasamak nga idi nakita ni Moroni daytoy, ken kasta met a nakitana ti idadateng dagiti Lamanite iti nagbedngan ti daga, nalaus ti pungtotna gapu iti kinasukir dagidiay tao a sireregta a nagrigrigatanna a tinaginayon; wen, nalaus ti pungtotna; napno ti kararuana iti pungtot a maibusor kadakuada."
                },
                {
                    "number": 15,
                    "text": "Ket napasamak a nangipatulod iti dawat, babaen ti timek dagiti tao, iti gobernador ti daga, a tinarigagayanna a nasken a basaenna, ket itedna kenkuana (Moroni) ti bileg a mangpilit kadagiti sumupsuppiat a mangsalaknib iti pagilianda wenno mapapatayda."
                },
                {
                    "number": 16,
                    "text": "Ta immuna a nakaseknanna ti panamagsardengna iti kasta a sinnupanget ken sinnuppiat dagiti tao; ta adtoy, daytoy ti nakaipuonan ti amin a pannakadadaelda. Ket napasamak a naipalubos a maibatay iti timek dagiti tao."
                },
                {
                    "number": 17,
                    "text": "Ket napasamak nga imbilin ni Moroni a mapan ti buyotna makiranget kadagiti lallaki-ti-ari, a mangibaba iti kinapalangguadda ken ti kinangato ti kasasaadda ket ipatasda ida iti daga, wenno nasken nga agiggemda iti armas ket tumulongda para iti pagimbagan ti wayawaya."
                },
                {
                    "number": 18,
                    "text": "Ket napasamak a dimmarup dagiti buyot a nakiranget kadakuada; ket imbabada ti kinapalangguadda ken ti kinangato ti kasasaadda, isu nga iti panangitag-ayda kadagiti igamda a pakigubat kadagiti tao ni Moroni napadsoda ket naipatasda iti daga."
                },
                {
                    "number": 19,
                    "text": "Ket napasamak nga adda uppat a ribu dagiti simmuppiat a napadso iti espada; ket natiliw ken naibalud dagiti dadaulo a saan a napapatay iti pagbabakalan, ta awan ti panawen ti pannakabistada itoy a gundaway."
                },
                {
                    "number": 20,
                    "text": "Ket simmuko dagiti nabati kadagiti sumupsuppiat, a nasaysayaat ngem ti mapadsoda iti daga babaen ti espada, iti annuroten ti wayawaya, ket napilitanda a mangibayog iti wagayway ti wayawaya kadagiti torreda, ken kadagiti siudadda, ken agiggem iti armas a pangsalaknibda iti pagilianda."
                },
                {
                    "number": 21,
                    "text": "Ket kasta ti panangigibus ni Moroni kadagiti lallaki-ti-ari, tapno awan ti maammuan a kumappon kadagiti lallaki-ti-ari; ket kasta ti pananggibusna iti kinasukir ken kinapalangguad dagidiay a tao a mangipamatmat iti dara ti kinangato ti kasasaad; ngem naipababada a mangipababa iti bagbagida a kas kadagiti kabsatda, ken makiranget a simamaingel para iti pannakawayawayada manipud iti pannakaadipen."
                },
                {
                    "number": 22,
                    "text": "Adtoy, napasamak a bayat ti panangputed ni Moroni kadagiti gubat ken sinnupanget dagiti taona, ken panangiturongna kadakuada iti kappia ken pannakamuli, ken panagaramidna iti annuroten iti panagsagana iti gubat a maibusor kadagiti Lamanite, adtoy, dimteng dagiti Lamanite iti daga ti Moroni, a nagtunged iti igid ti baybay."
                },
                {
                    "number": 23,
                    "text": "Ket napasamak a saan pay a naan-anay ti pigsa dagiti Nephite iti siudad ti Moroni; ngarud napagsanud ida ni Amalickiah, a nangpapatay iti adu. Ket napasamak a sinakup ni Amalickiah ti siudad, wen, panangsakup iti amin a trinserada."
                },
                {
                    "number": 24,
                    "text": "Ket dimmanon dagiti naglibas iti siudad ti Moroni iti siudad ti Nephihah; ken kasta met nga inummong dagiti tao ti siudad ti Lehi ti bagbagida, ket nagsaganada nga umawat kadagiti Lamanite a makidangadang."
                },
                {
                    "number": 25,
                    "text": "Ngem napasamak a saan a pinalubosan ni Amalickiah dagiti Lamanite a mapan makidangadang iti siudad ti Nephihah, ngem pinagtalinaedna ida iti igid ti baybay, a nangibati iti lallaki iti tunggal siudad a mangasikaso ken mangsalaknib itoy."
                },
                {
                    "number": 26,
                    "text": "Ket kasta ti inaramidna, a nangsakup iti adu a siudad, ti siudad ti Nephihah, ken ti siudad ti Lehi, ken ti siudad ti Morianton, ken ti siudad ti Omner, ken ti siudad ti Gid, ken ti siudad ti Mulek, nga agtunged amin dagitoy iti daya nga igid ti baybay."
                },
                {
                    "number": 27,
                    "text": "Ket kasta ti pannakagun-od dagiti Lamanite, babaen ti sikap ni Amalickiah, iti adu a siudad, babaen ti di mabilang a pangenda, nga amin dagitoy natrinseraanda iti wagas a panangtrinsera ni Moroni; nga amin dagitoy nagbalin a sarikedked dagiti Lamanite."
                },
                {
                    "number": 28,
                    "text": "Ket napasamak a nagnada a nagturong iti beddeng ti daga a Bountiful, a pinapanawda dagiti Nephite ken adu ti pinapatayda."
                },
                {
                    "number": 29,
                    "text": "Ngem napasamak a sinabat ida ni Teancum, a nangpapatay ken ni Morianton ken nangidaulo kadagiti taona iti ipapanawna."
                },
                {
                    "number": 30,
                    "text": "Ket napasamak nga indauluanna met ni Amalickiah, bayat ti pannagnada kadagiti adu a buyotna tapno bareng no masakupna ti daga a Bountiful, ken kasta met ti daga iti amianan."
                },
                {
                    "number": 31,
                    "text": "Ngem adtoy nakasabat iti pannakapaay babaen ti pananglapped ni Teancum ken dagiti taona, ta nabilegda a mannakigubat; ta rinimbawan ti tunggal tao ni Teancum dagiti Lamanite iti pigsada ken iti kabaelanda iti gubat, isu a nagundawayanda dagiti Lamanite."
                },
                {
                    "number": 32,
                    "text": "Ket napasamak a linapdanda ida, isu a pinapatayda ida agingga iti sumipnget. Ket napasamak a binangon ni Teancum ken dagiti taona dagiti toldada iti beddeng ti daga a Bountiful; ken binangon ni Amalickiah dagiti toldana iti beddeng iti pagdaldalluyonan iti igid ti baybay, ket kastoy a wagas ti pannakapapanawda."
                },
                {
                    "number": 33,
                    "text": "Ket napasamak nga idi rumabiin, nagar-arudok ni Teancum ken ti katulonganna a rimmuar iti sipnget, ket napanda iti kampo ni Amalickiah; ket adtoy, rinimbawan ida ti pannakaturog gapu iti napalalo a bannogda, a bunga ti panagtrabahoda ken ti pudot iti aldaw."
                },
                {
                    "number": 34,
                    "text": "Ket napasamak a sililimed a nagarudok ni Teancum iti tolda ti ari, ket nangikabil iti pika iti pusona; ket napatayna a dagus ti ari a dina nariing dagiti katulonganna."
                },
                {
                    "number": 35,
                    "text": "Ket nagsubli manen a sililimed iti kampona, ket adtoy, matmaturog dagiti taona, ket riniingna ida ken imbagana amin a banag nga inaramidna."
                },
                {
                    "number": 36,
                    "text": "Ket imbilinna a nasken nga agsagana dagiti buyotna, amangan la ketdi ta makariing dagiti Lamanite ket umayda kadakuada."
                },
                {
                    "number": 37,
                    "text": "Ket kasta ti panaggibus ti maika-duapulo-ket-lima a panagturay dagiti ukom kadagiti tao ni Nephi; ket kasta ti panaggibus dagiti aldaw ni Amalickiah."
                }
            ]
        },
        "/study/scriptures/bofm/alma/52": {
            "uri": "/study/scriptures/bofm/alma/52",
            "title": "Alma 52",
            "data_type": "chapter",
            "chapter_name": "Kapitulo 52",
            "chapter_summary": [
                "Sukatan ni Ammoron ni Amalickiah nga ari dagiti Lamanite—Idauluan da Moroni, Teancum, ken Lehi dagiti Nephite iti naballigian a pananggubatda kadagiti Lamanite—Mapasubli ti siudad ti Mulek, ken mapapatay ni Jacob a Zoramite. Agarup 66–64 S.C."
            ],
            "verses": [
                {
                    "number": 1,
                    "text": "Ket ita, napasamak iti maika-duapulo-ket-innem a tawen a panangituray dagiti ukom kadagiti tao ni Nephi, adtoy, idi agriing dagiti Lamanite iti umuna nga agsapa ti umuna a bulan, adtoy, nakitada a natay ni Amalickiah iti toldana; ken nakitada met a sisasagana ni Teancum a makidangadang kadakuada iti dayta nga aldaw."
                },
                {
                    "number": 2,
                    "text": "Ket ita, napabutngan dagiti Lamanite idi makitada daytoy; ket tinallikudanda ti panggepda nga agmartsa nga agpaamianan iti daga, ket nagsanudda amin kadagiti buyotda iti siudad ti Mulek, ket nagsapulda iti pakaisalakanan kadagiti trinserada."
                },
                {
                    "number": 3,
                    "text": "Ket napasamak a natudingan ti kabsat ni Amalickiah nga ari dagiti tao; ket Ammoron ti naganna; isu a ni ari Ammoron, ti kabsat ni ari Amalickiah, ti natudingan a mangsukat iti panagturayna."
                },
                {
                    "number": 4,
                    "text": "Ket napasamak nga imbilinna a nasken nga asikasuen dagiti taona dagidiay a siudad, a naalada babaen ti panagayus ti dara; ta saanda koma a nakaala iti ania man a siudad no saanda a nakapukaw iti adu a dara."
                },
                {
                    "number": 5,
                    "text": "Ket ita, nakita ni Teancum a sigaganetget dagiti Lamanite a mangasikaso kadagidiay siudad a naalada, ken dagidiay paset ti daga a nasakupda; ken kasta met nga iti pannakakitana iti kinaruay ti bilangda, napanunot ni Teancum a saan pay a mainugot a panggepenna ti rumaut iti trinserada."
                },
                {
                    "number": 6,
                    "text": "Ngem pinagtalinaedna dagiti taona iti aglawlaw, a kasla isagsaganaanna ti gubat; wen, ket pudno nga agsagsagana a mangsalaknib iti bagina kadakuada, babaen ti panangbangonna iti sarikedked iti aglawlaw ken ti panangisaganana iti lugar a pagpalpaliwaan."
                },
                {
                    "number": 7,
                    "text": "Ket napasamak nga intultuloyna ti nagsagana para iti gubat agingga a nangipatulod ni Moroni iti dakkel a bilang ti lallaki a mangpapigsa iti buyotna."
                },
                {
                    "number": 8,
                    "text": "Ken nangipatulod pay ni Moroni iti bilin kenkuana a nasken a pagtalinaedenna dagiti amin a balud a natnag kadagiti imana; ta iti panangala dagiti Lamanite iti adu a balud, nasken a pagtalinaedenna amin a balud a Lamanite a kas pangsaka kadagiti innala dagiti Lamanite."
                },
                {
                    "number": 9,
                    "text": "Ken nangipatulod pay iti bilin kenkuana a nasken a trinseraanna ti daga a Bountiful, ken pabantayanna ti nailet a pagnaan nga agturong iti daga nga agpaamianan, amangan la ketdi ta maala dagiti Lamanite dayta a lugar ken maaddaan iti bileg a mangriribuk kadakuada iti agsumbangir a sikigan."
                },
                {
                    "number": 10,
                    "text": "Ken impatulod pay ni Moroni kenkuana, a tinarigagayanna a nasken a napudno iti panangasikasona iti dayta nga apagkapat ti daga, ken nasken a sapulenna ti tunggal gundaway a mangdangran kadagiti Lamanite iti dayta nga apagkapat, agingga nga adda bilegna, ta nalabit a maalana manen babaen ti nainsiriban a pamuspusan wenno sabsabali a wagas dagidiay siudad a naalan manipud kadagiti imada; ken kasta met a nasken a trinseraanna ken papigsaenna dagiti siudad iti aglawlaw, a saan a natnag kadagiti ima dagiti Lamanite."
                },
                {
                    "number": 11,
                    "text": "Ken kinunana pay kenkuana, umayakto kenka, ngem adtoy, rautendatayonto dagiti Lamanite iti beddeng ti daga babaen ti baybay iti laud; ket adtoy, mapanak kadakuada, ngarud diak makaumay kadakayo."
                },
                {
                    "number": 12,
                    "text": "Ita, pimmanaw ti ari (ni Ammaron) iti daga a Zarahemla, ket impadamagna iti reyna ti pannakatay ti kabsatna, ket nangurnong iti dakkel a bilang ti lallaki, ket nagnada a napan nangbusor kadagiti Nephite iti beddeng babaen ti baybay iti laud."
                },
                {
                    "number": 13,
                    "text": "Ket kasta ti panangikarigatanna a mangriribuk kadagiti Nephite, ken mangilaksid iti paset ti bilegda iti dayta a paset ti daga, bayat ti panangbilinna kadagiti imbatina a mangsakup kadagiti siudad a naalana, tapno riribukenda met dagiti Nephite iti beddeng iti baybay iti daya, ken nasken a sakupenda dagiti dagada agingga nga adda bilegda, a maibatay iti bileg dagiti buyotda."
                },
                {
                    "number": 14,
                    "text": "Ket kasta dagiti Nephite kadagidi nakaam-amak a kasasaad iti panaggibus ti maika-duapulo-ket-innem a tawen a panangituray dagiti ukom kadagiti tao ni Nephi."
                },
                {
                    "number": 15,
                    "text": "Ngem adtoy, napasamak iti maika-duapulo-ket-pito a tawen a panagturay dagiti ukom, a ni Teancum, babaen ti bilin ni Moroni—a nangbukel iti buybuyot a mangsalaknib iti abagatan ken iti laud a beddeng ti daga, ken nangrugi a magna nga agturong iti daga a Bountiful, tapno matarabayna ni Teancum kadagiti taona iti panangpasublida kadagiti siudad a napukawda—"
                },
                {
                    "number": 16,
                    "text": "Ket napasamak a nakaawat ni Teancum iti bilbilin a dumarup iti siudad ti Mulek, ket pasublienna agingga a mabalin."
                },
                {
                    "number": 17,
                    "text": "Ket napasamak a nagsagana ni Teancum a dumarup iti siudad ti Mulek, ket nagnada kadagiti buyotna nga immasideg kadagiti Lamanite; ngem nakitana a saan a nalaka a marimbawanna ida bayat ti kaaddada kadagiti trinserada; ngarud binaliwanna ti panggepna ket nagsubli manen iti siudad ti Bountiful, a manguray iti idadateng ni Moroni, tapno maaddaan iti puersa ti buyotna."
                },
                {
                    "number": 18,
                    "text": "Ket napasamak a nakadanon ni Moroni ken dagiti buyotna iti daga a Bountiful, iti arinunos ti maika-duapulo-ket-pito a tawen a panangituray dagiti ukom kadagiti tao ni Nephi."
                },
                {
                    "number": 19,
                    "text": "Ket iti panangrugi ti maika-duapulo-ket-walo a tawen, nangangay da Moroni ken Teancum ken adu kadagiti pangulo a kapitan iti sanhedrin ti gubat—no ania ti aramidenda a mangparuar kadagiti Lamanite a makidangadang kadakuada; wenno tapno mapatiray-okanda ida a rummuar kadagiti sarikedkedda, tapno magundawayanda ida ket maalada manen ti siudad ti Mulek."
                },
                {
                    "number": 20,
                    "text": "Ket napasamak a nangibaonda iti sumabat iti buyot dagiti Lamanite, a nangsaluad iti siudad ti Mulek, iti dadauloda, a Jacob ti naganna, a tarigagayanda a rummuar a kaduana dagiti buyotna a sumabat kadakuada iti patad a nagbaetan ti dua a siudad. Ngem adtoy, saan a rummuar ni Jacob, a maysa a Zoramite, a kaduana ti buyotna a sumabat kadakuada iti patad."
                },
                {
                    "number": 21,
                    "text": "Ket napasamak a ni Moroni, a napukawan iti namnama a makasinnabatda ida iti nawaya a lugar, ngarud, nangikeddeng iti maysa a plano a mabalinna a pangngati kadagiti Lamanite tapno rummuarda iti sarikedkedda."
                },
                {
                    "number": 22,
                    "text": "Ngarud imbilinna a mangala ni Teancum iti bassit a bilang ti lallaki ket magnada a bumaba iti asideg ti igid ti baybay; ket magna ni Moroni ken ti buyotna, iti rabii, iti langalang, iti laud ti siudad ti Mulek; ket iti kasta, iti kabigatanna, idi nakita dagiti salaknib dagiti Lamanite ni Teancum, nagtarayda a napan nangibaga ken ni Jacob, ti dadauloda."
                },
                {
                    "number": 23,
                    "text": "Ket napasamak a nagna dagiti buyot dagiti Lamanite a nangsabat ken ni Teancum, nga impagarupda a marimbawan ti bilangda ni Teancum gapu iti kabassit ti bilangna. Ket idi makita ni Teancum dagiti buyot dagiti Lamanite a mangsabat kenkuana rinugianna ti nagsanud iti igid ti baybay, nga agpaamianan."
                },
                {
                    "number": 24,
                    "text": "Ket napasamak nga idi nakita dagiti Lamanite ti panaglibasna, ad-adda a pimmingetda a nangkamat kadakuada. Ket bayat ti kasta a yaadayo ni Teancum kadagiti Lamanite nga awan ti nagmamaayan ti panangkamatda kadakuada, adtoy, imbilin ni Moroni a nasken a magna ti paset ti buyotna a kaduana nga agturong iti siudad, ket sakupenda daytoy."
                },
                {
                    "number": 25,
                    "text": "Ket kasta ti inaramidda, ket pinapatayda amin dagiti nabati a mangsalaknib iti siudad, wen, amin dagiti di mangisuko kadagiti igamda a pakigubat."
                },
                {
                    "number": 26,
                    "text": "Ket kasta ti pannakagun-od ni Moroni iti panangsakupna iti siudad ti Mulek iti paset ti buyotna, bayat ti pannagnana a kaduana dagiti nabati a sumabat kadagiti Lamanite idi agsublida iti panangkamatda ken ni Teancum."
                },
                {
                    "number": 27,
                    "text": "Ket napasamak a kinamat dagiti Lamanite ni Teancum agingga a nakaasidegda iti siudad ti Bountiful, sa sinabat ida ni Lehi ken ti bassit a buyot, a nabati a mangsalaknib iti siudad ti Bountiful."
                },
                {
                    "number": 28,
                    "text": "Ket ita adtoy, idi makita dagiti pangulo a kapitan dagiti Lamanite ni Lehi a kaduana ti buyotna a sumabat kadakuada, naglibasda a nariribukan, amangan la ketdi a dida makadanon iti siudad ti Mulek sakbay a makamakam ida ni Lehi; ta nabannogda gapu iti pannagnada, ket saan pay a nabannog dagiti tao ni Lehi."
                },
                {
                    "number": 29,
                    "text": "Ita saan nga ammo dagiti Lamanite nga adda iti likudanda ni Moroni a kaduana ti buyotna; ket ni la Lehi ken dagiti taona ti kinabutengda."
                },
                {
                    "number": 30,
                    "text": "Ita saan a tinarigagayan ni Lehi a kamakamen ida agingga a masabatda ni Moroni ken ti buyotna."
                },
                {
                    "number": 31,
                    "text": "Ket napasamak a sakbay a nakapagsanud dagiti Lamanite iti adayo naalikubkobdan kadagiti Nephite, babaen dagiti tao ni Moroni iti maysa a bangir, ken dagiti tao ni Lehi iti sabali a bangir, a dida pay amin nabannog ken napigsada; ngem nabannogen dagiti Lamanite gapu iti atiddog a pinagnada."
                },
                {
                    "number": 32,
                    "text": "Ket binilin ni Moroni dagiti taona a darupenda ida agingga nga isukoda dagiti igamda a pakigubat."
                },
                {
                    "number": 33,
                    "text": "Ket napasamak a ni Jacob, gapu ta isu ti dadaulo, ken kasta met a gapu ta Zoramite, ken addaan iti saan a maparmek nga espiritu, indauluanna dagiti Lamanite a nakidangadang a sipupungtot ken ni Moroni."
                },
                {
                    "number": 34,
                    "text": "Iti kaadda ni Moroni iti ayoda a magna, ngarud sigaganetget ni Jacob a mangpapatay kadakuada ken mangguped iti dalanna nga agturong iti siudad ti Mulek. Ngem adtoy, nabilbileg ni Moroni ken dagiti taona; ngarud saanda a sinanudan dagiti Lamanite."
                },
                {
                    "number": 35,
                    "text": "Ket napasamak a nakidangadangda a sipupungtot babaen ti dua nga imada; ket adu ti napapatay iti agsumbangir; wen, nasugatan ni Moroni ken natay ni Jacob."
                },
                {
                    "number": 36,
                    "text": "Ket dimmarup ni Lehi iti likud a sipupungtot a kaduana dagiti taona, isu nga insuko dagiti Lamanite dagiti igamda a pakigubat; ket dagiti nabati kadakuada, gapu iti pannakariribukda, dida ammo ti papananda wenno ti sarangtenda."
                },
                {
                    "number": 37,
                    "text": "Ita iti pannakakita ni Moroni iti pannakariribukda, kinunana kadakuada: No yegyo dagiti igamyo a pakigubat ket isukoyo ida, adtoy isardengmi a pagayusen ti darayo."
                },
                {
                    "number": 38,
                    "text": "Ket napasamak nga idi nangngeg dagiti Lamanite dagitoy a balikas, dagiti pangulo a kapitanda, amin dagiti saan a napapatay, immasidegda ket impuruakda dagiti igamda a pakigubat iti sakaanan ni Moroni, ken kasta met a binilinda dagiti taoda a tumulad kadakuada."
                },
                {
                    "number": 39,
                    "text": "Ngem adtoy, adu ti saan a nagtungpal; ket naala ken nabalud dagiti saan a nangisuko kadagiti espadada, ket naala kadakuada dagiti igamda a pakigubat, ket napilitanda a magna nga agkakabsat nga agturong iti daga ti Bountiful."
                },
                {
                    "number": 40,
                    "text": "Ket ita ad-adu ti bilang dagiti nabalud ngem ti bilang dagiti napapatay, wen, ad-adu ngem kadagiti napapatay iti agsumbangir."
                }
            ]
        },
        "/study/scriptures/bofm/alma/53": {
            "uri": "/study/scriptures/bofm/alma/53",
            "title": "Alma 53",
            "data_type": "chapter",
            "chapter_name": "Kapitulo 53",
            "chapter_summary": [
                "Maaramat dagiti balud a Lamanite a trinsera ti siudad ti Bountiful—Ti panagsisinnuppiat dagiti Nephite ti ad-adda a pagballigian dagiti Lamanite—Ipanguluan ni Helaman ti dua ribu nga agtutubo a lallaki nga annak dagiti tao ni Ammon. Agarup 64–63 S.C."
            ],
            "verses": [
                {
                    "number": 1,
                    "text": "Ket napasamak a nangikabilda iti mangsalaknib kadagiti balud dagiti Lamanite, ket pinilitda ida a mapan mangipumpon kadagiti minatayda, wen, ken kasta met kadagiti minatay dagiti Nephite a napapatay; ket nangikabil ni Moroni iti tattao a mangbantay kadakuada bayat ti panangipatungpalda iti aramidda."
                },
                {
                    "number": 2,
                    "text": "Ket napan ni Moroni iti siudad ti Mulek a kaduana ni Lehi, ket impanguluanna ti siudad ken intedna ken ni Lehi. Ita adtoy, tao daytoy a Lehi a nakadua ni Moroni iti ad-adu a nakibakalanna; ket tao a kasla ken ni Moroni, ket nagragsakda iti talgedda a dua; wen, agpimpinnategda, ken kasta met nga ipatpateg ida amin dagiti tao ni Nephi."
                },
                {
                    "number": 3,
                    "text": "Ket napasamak a kalpasan ti panangipumponda kadagiti minatayda ken kadagiti minatay dagiti Nephite, nagnada a nagsubli iti daga a Bountiful; ket imbilin ni Teancum, babaen ti pammilin ni Moroni, a nasken a rugianda ti mangkali iti kanal iti aglawlaw ti daga, wenno ti siudad, a Bountiful."
                },
                {
                    "number": 4,
                    "text": "Ket imbilinna a nasken a mangbangonda iti saripda a truso iti akin-uneg a ngarab ti kanal; ket inggaburda iti saripda a truso ti kinalida iti kanal; ket kasta ti imbilinda nga aramiden dagiti Lamanite agingga a mapalawlawanda ti siudad ti Bountiful iti natibker a bakud a truso ken daga, iti nalabes ti kangatona."
                },
                {
                    "number": 5,
                    "text": "Ket nagbalin daytoy a siudad a nabileg a sarikedked kalpasanna; ket sinalaknibanda ditoy a siudad dagiti balud a Lamanite; wen, uray pay iti bakud a naibilin a bangonenda babaen dagiti imada. Ita napilit ni Moroni a mangbilin nga agtrabaho dagiti Lamanite, gapu ta nalaklaka a bantayan ida bayat ti panagtrabahoda; ket tinarigagayanna amin a buyotna idi nasken a darupenda dagiti Lamanite."
                },
                {
                    "number": 6,
                    "text": "Ket napasamak a nagballigi ni Moroni iti maysa kadagiti kapigsaan a buyot dagiti Lamanite, ket sinakupda ti siudad ti Mulek, a maysa kadagiti kapigsaan nga iggem dagiti Lamanite iti daga a Nephi; ket iti kasta nangbangon met iti sarikedked tapno mapagtalinaedna dagiti baludna."
                },
                {
                    "number": 7,
                    "text": "Ket napasamak a saannan a pinadas pay ti nakidangadang kadagiti Lamanite iti dayta a tawen, ngem pinagtrabahona dagiti taona iti panagsaganada iti gubat, wen, ken iti panagaramidda iti trinsera a salaknibda kadagiti Lamanite, wen, ken kasta met a pangiliklikda kadagiti babbaida ken dagiti annakda manipud iti bisin ken rigat, ken panangtaraonda kadagiti buyotda."
                },
                {
                    "number": 8,
                    "text": "Ket ita napasamak a nakaala dagiti buyot dagiti Lamanite, iti laud a baybay, abagatan, bayat ti kaawan ni Moroni a pakaammuan iti sumagmamano a di pagkikinnaawatan dagiti Nephite, a nakaigapuan ti panagsisinnuppiatda, iti paset ti daga dagiti Nephite, wen, kasta met a nagun-odda a sakupen ti sumagmamano kadagiti siudadda iti dayta a paset ti daga."
                },
                {
                    "number": 9,
                    "text": "Ket kasta gapu iti kinamanagbasol kadakuada, wen, gapu iti sinnuppiat ken di panagkikinnaawatan kadakuada naipanda iti nakaam-amak a kasasaad."
                },
                {
                    "number": 10,
                    "text": "Ket ita adtoy, adda kayatko nga ibaga maipanggep kadagiti tao ni Ammon, nga, idi damo, Lamanite; ngem babaen ni Ammon ken dagiti kabsatna, wenno iti pay ketdi bileg ken balikas ti Dios, napasurotda iti Apo; ket naipanda iti daga a Zarahemla, ket inggaga ida manipud idin dagiti Nephite."
                },
                {
                    "number": 11,
                    "text": "Ket gapu iti sapatada napawilanda nga agiggem iti armas a maibusor kadagiti kabsatda; ta nagsapatada a saandanto a pulosen agpaayus iti dara; ket no ibatay iti sapatada napukawda koman; wen, binay-anda koma ti bagbagida a matnag kadagiti ima dagiti kabsatda, no saan a gapu iti kaasi ken aglaplapusanan nga ayat nga impaay kadakuada ni Ammon ken dagiti kabsatna."
                },
                {
                    "number": 12,
                    "text": "Ket gapu itoy naipanda iti daga a Zarahemla; ket inggaga ida manipud idin dagiti Nephite."
                },
                {
                    "number": 13,
                    "text": "Ngem napasamak nga idi makitada ti peggad, ken ti adu a rigat ken panagtutuok nga impalak-am kadakuada dagiti Nephite, natignayda iti panangngaasi ket tinarigagayanda ti makiranget a pangsalaknibda iti pagilianda."
                },
                {
                    "number": 14,
                    "text": "Ngem adtoy, idi alaenda koman dagiti igamda a pakigubat, rimmimbaw kadakuada ti panangallukoy ni Helaman ken dagiti kabsatna, ta dadaelenda koman ti inaramidda a sapata."
                },
                {
                    "number": 15,
                    "text": "Ket nagamak ni Helaman amangan la ketdi a no aramidenda mapukawda dagiti kararuada; ngarud mapilit amin dagiti simrek itoy a katulagan a mangkita kadagiti kabsatda nga aglanglangoy iti rigrigatda, iti nakaam-amak a kasasaadda itoy a kanito."
                },
                {
                    "number": 16,
                    "text": "Ngem adtoy, napasamak nga adu ti annakda a lallaki, a saan a simrek iti katulagan a di mangala kadagiti igamda a pakigubat a pangsalaknibda iti bagbagida kadagiti kabusorda; ngarud inummongda ti bagbagida itoy a kanito, a kas iti kaadu dagiti makabael nga agiggem iti armas, ket ninagananda ti bagbagida iti Nephite."
                },
                {
                    "number": 17,
                    "text": "Ket simrekda iti katulagan a makiranget para iti wayawaya dagiti Nephite, wen, a mangsalaknib iti daga iti pannakaungaw ti biagda; wen, intulagda pay a didanto a pulos nga isuko ti wayawayada, ngem makirangetda iti ania man a kasasaad iti panangiliklikda kadagiti Nephite ken ti bagbagida iti pannakaadipen."
                },
                {
                    "number": 18,
                    "text": "Ita adtoy, dua ribu dagidiay nga agtutubo a lallaki, a simrek itoy a katulagan ket innalada dagiti igamda a pakigubat a pangsalaknibda iti pagilianda."
                },
                {
                    "number": 19,
                    "text": "Ket ita adtoy, kas iti kaano man a di pay narimbawan ida dagiti Nephite, nagbalinda ita itoy a kanito a nabileg met a katulongan; ta innalada dagiti igamda a pakigubat, ket kinayatda a ni Helaman ti dadauloda."
                },
                {
                    "number": 20,
                    "text": "Ket agtutuboda amin a lallaki, ket nalaus ti ingel ti turedda, ken kasta met iti pigsa ken alibtak; ngem adtoy, saan nga umdas daytoy—lallakida a napudno iti amin a kanito iti ania man a banag a maitalek kadakuada."
                },
                {
                    "number": 21,
                    "text": "Wen, lallakida iti kinapudno ken kinaparbeng, ta naisuro kadakuada ti panangtungpalda kadagiti bilin ti Dios ken magna a sililinteg iti sangona."
                },
                {
                    "number": 22,
                    "text": "Ket ita napasamak a nagna ni Helaman iti ulo ti dua ribu nga agtutubo a soldado, a tumulong kadagiti tao iti beddeng ti daga iti abagatan a laud ti baybay."
                },
                {
                    "number": 23,
                    "text": "Ket kasta ti naggibusan ti maika-duapulo-ket-walo a tawen a panangituray dagiti ukom kadagiti tao ni Nephi."
                }
            ]
        },
        "/study/scriptures/bofm/alma/54": {
            "uri": "/study/scriptures/bofm/alma/54",
            "title": "Alma 54",
            "data_type": "chapter",
            "chapter_name": "Kapitulo 54",
            "chapter_summary": [
                "Pagpatangan da Ammoron ken Moroni ti panagsinnukatda kadagiti balud—Dawaten ni Moroni nga agsanud dagiti Lamanite ken isardengda ti naranggas nga idadarupda—Dawaten ni Ammoron nga idisso dagiti Nephite dagiti igamda ken paiturayanda kadagiti Lamanite. Agarup 63 S.C."
            ],
            "verses": [
                {
                    "number": 1,
                    "text": "Ket ita napasamak iti panangrugi ti maika-duapulo-ket-siam a tawen dagiti ukom, nga impakaammo ni Ammoron ken ni Moroni ti tarigagayna a makisinnukat kadagiti balud."
                },
                {
                    "number": 2,
                    "text": "Ket napasamak a narikna ni Moroni nga agragsak iti napalalo itoy a dawat, ta tinarigagayanna ti abasto a naibinglay a tulong kadagiti balud a Lamanite a tulong kadagiti taona; ken tinarigagayanna pay dagiti taona a pangpapigsa iti buyotna."
                },
                {
                    "number": 3,
                    "text": "Ita nangala dagiti Lamanite iti adu a babbai ken ubbing, ket awan ti babai wenno ubing kadagiti balud ni Moroni, wenno kadagiti balud nga innala ni Moroni; ngarud rinisut ni Moroni babaen ti nainsiriban nga aramid a panggun-od iti adu a balud dagiti Nephite manipud kadagiti Lamanite a kas koma no mabalin."
                },
                {
                    "number": 4,
                    "text": "Ngarud nangikur-it iti surat, ket impatulodna babaen iti katulongan ni Ammoron, nga isu met laeng ti nangyeg iti surat ken ni Moroni. Ita dagitoy dagiti balikas nga inkur-itna nga agpaay ken ni Ammoron, a kinunana:"
                },
                {
                    "number": 5,
                    "text": "Adtoy, Ammoron, naisuratko kenka ti maysa a banag maipanggep itoy a gubat nga inwayangmo a maibusor kadagiti taok, wenno kunaen nga inwayang ti kabsatmo a maibusor kadakuada, ken sipipingetka pay laeng a mangituloy kalpasan ti ipapatayna."
                },
                {
                    "number": 6,
                    "text": "Adtoy, ibagak kenka ti maysa a banag maipanggep iti linteg ti Dios, ken ti espada ti nailangitan a pungtotna, a nakalayat kenka malaksid no agbabawika ket yadayom dagiti buyotmo iti bukodmo a daga, wenno ti daga a sinakupmo, nga isu ti daga ti Nephi."
                },
                {
                    "number": 7,
                    "text": "Wen, ibagak kenka dagitoy a banag no kabaelam ida a denggen; wen, ibagak kenka ti maipanggep iti dayta nakaal-alingget nga impierno nga agur-uray nga umawat kadagiti kasta a mammapatay a kas kenka ken ti kabsatmo, malaksid no agbabawika ket lipatem ti panggepmo a panagpapatay, ket agsublikayo kadagiti buyotmo iti dagdagayo."
                },
                {
                    "number": 8,
                    "text": "Ngem kas iti naminsanen a panangsupringmo kadagitoy a banag, ket nakirangetka kadagiti tao ti Apo, kasta met a namnamaek nga aramidem manen."
                },
                {
                    "number": 9,
                    "text": "Ket ita adtoy, sisasaganakami nga umawat kenka; wen, ket malaksid no lipatem dagiti panggepmo, adtoy, yetnagmo kenka ti pungtot dayta a Dios a sinupringmo, nga agturong iti awan duadua a pannakadadaelmo."
                },
                {
                    "number": 10,
                    "text": "Ngem, iti panagbiag ti Apo, umay kenka dagiti buyotmi malaksid no umadayoka, ket mataykanto iti saan a mabayag, ta pagtalinaedenmi dagiti siudadmi ken dagiti dagami; wen, ket taginayonenmi ti pammatimi ken ti pagayatan ti Diosmi."
                },
                {
                    "number": 11,
                    "text": "Ngem adtoy, ipapanko nga awan ti mamaay ti pannakisaritak kenka maipanggep kadagitoy a banag; wenno ipapanko nga anaknaka ti impierno; ngarud rikpak ti suratko babaen ti panangibagak a diak makisinnukat iti balud, malaksid iti saritaan a mangtedka iti maysa a lalaki ken ti asawana ken dagiti annakna, para iti maysa a balud; no umannugotka itoy, makisinnukatak."
                },
                {
                    "number": 12,
                    "text": "Ket adtoy, no madika, umayak kenka a kaduak dagiti buyotko; wen, armasak pay dagiti babbai ken ubbingko, ket umayak kenka, ket surotenka uray pay iti bukodmo a daga, a daga nga immuna a tinawidmi; wen, ket agbalin a dara iti dara, wen, biag iti biag; ket kadangadangka nga uray no agingga a madadaelka iti rabaw ti daga."
                },
                {
                    "number": 13,
                    "text": "Adtoy, makapungtotakon, ken kasta met dagiti taok; kayatnakami a papatayen, ket kayatmi laeng a salakniban ti bagbagimi. Ngem adtoy, no kayatnakami a dadaelen, ad-adda pay a kayatdaka a dadaelen; wen, ket alaenmi ti dagami, ti daga nga immuna a tawidmi."
                },
                {
                    "number": 14,
                    "text": "Ita irikepkon ti suratko. Siak ni Moroni; siak ti dadaulo dagiti tao a Nephite."
                },
                {
                    "number": 15,
                    "text": "Ita napasamak a ni Ammoron, idi maawatna ti surat, nagpungtot; ket nangikur-it iti sabali a surat a para ken ni Moroni, ket kastoy dagiti balikas nga inkur-itna, a kinunana:"
                },
                {
                    "number": 16,
                    "text": "Siak ni Ammoron, ti ari dagiti Lamanite; siak ti kabsat ni Amalickiah a pinapataymo. Adtoy, ibalesko kenka ti darana, wen, ket umayak kenka a kaduak dagiti buyotko ta saanak a mabuteng iti pammutbutengmo."
                },
                {
                    "number": 17,
                    "text": "Ta adtoy, nagbiddut dagiti ammam kadagiti kabsatda, kasta met a tinakawda kadakuada ti kalinteganda iti gobierno idinto a nainkalintegan nga agpaay kadakuada."
                },
                {
                    "number": 18,
                    "text": "Ket ita adtoy, no idissoyo dagiti armasyo, ket itedyo ti bagbagiyo nga iturayan dagiti nainkalintegan nga agtagikua iti gobierno, isu pay laeng ti panangibilinko kadagiti taok nga idissoda dagiti igamda ket awanen ti gubat."
                },
                {
                    "number": 19,
                    "text": "Adtoy, adun ti insawsawangmo a pammutbuteng kaniak ken kadagiti taok; ngem adtoy, saankami a mabuteng kadagiti pammutbutengmo."
                },
                {
                    "number": 20,
                    "text": "Nupay kasta, umabuloyak a makisinnukat iti balud a maibatay iti dawatmo, a siraragsak, tapno makaurnongak iti taraon nga agpaay kadagiti taok a pakigubat; ket iwayangmi ti gubat nga awan patinggana, nga uray no sumukonto dagiti Nephite iti panangituraymi wenno ti awan patinggana a pannakapukawda."
                },
                {
                    "number": 21,
                    "text": "Ket no maipanggep iti dayta Dios a kinunam a sinupringmi, adtoy, awan ti ammomi a kasta a naparsua; uray dakayo; ngem no agpayso nga adda kasta a naparsua, dimi ammo ngem inaramidnakami kasta met kadakayo."
                },
                {
                    "number": 22,
                    "text": "Ket no agpayso nga adda sairo ken impierno, adtoy dinakanto kadi ibaon idiay a makipagtaeng kadagiti kabsatko a pinapataymo, nga imparipiripmo nga addan iti daydiay a lugar? Ngem adtoy saan a pudno dagitoy a banag."
                },
                {
                    "number": 23,
                    "text": "Siak ni Ammoron, ken an-annabo ni Zoram, a pinarigat ken pinapanaw dagiti ammam iti Jerusalem."
                },
                {
                    "number": 24,
                    "text": "Ket adtoy ita, naturedak a Lamanite; adtoy, naiwayangen daytoy a gubat a pangsubbot kadagiti biddutda, ken pangtaginayon ken panggun-od kadagiti kalinteganda iti gobierno; ket rikpak ti suratko ken ni Moroni."
                }
            ]
        },
        "/study/scriptures/bofm/alma/55": {
            "uri": "/study/scriptures/bofm/alma/55",
            "title": "Alma 55",
            "data_type": "chapter",
            "chapter_name": "Kapitulo 55",
            "chapter_summary": [
                "Agkedked ni Moroni a makisinnukat iti balud—Magargari dagiti Lamanite a salaknib nga agbartek, ket mawayawayaan dagiti balud a Nephite—Maala ti siudad ti Gid nga awan ti agayus a dara. Agarup 63–62 S.C."
            ],
            "verses": [
                {
                    "number": 1,
                    "text": "Ita mapasamak ad-addan ti pungtot ni Moroni idi maawatna daytoy a surat, gapu ta ammona a naan-anay ti pannakaammo ni Ammoron iti kinamanagparbona; wen, ammona nga ammo ni Ammoron a saan a nainkalintegan ti panangiwayangna iti gubat kadagiti tao ni Nephi."
                },
                {
                    "number": 2,
                    "text": "Ket kinunana: Adtoy, saanak a makisinnukat iti balud ken ni Ammoron malaksid no lipatenna ti panggepna, a kas inlanadko iti suratko; ta diak palubosan a maaddaan pay iti bileg nga ad-adu pay ngem iti naalanan."
                },
                {
                    "number": 3,
                    "text": "Adtoy, ammok ti lugar a pangbambantayan dagiti Lamanite kadagiti taok a binaludda; ket iti saan a panangbigbig ni Ammoron iti suratko, adtoy, itedko kenkuana a maibatay kadagiti balikasko; wen, itdek kadakuada ni patay agingga a makikappiada."
                },
                {
                    "number": 4,
                    "text": "Ket ita napasamak nga idi maisao ni Moroni dagitoy a balikas, imbilinna a maaramid ti panagsukisok kadagiti taona, ta nalabit a makasarak iti tao kadakuada nga an-annabo ni Laman."
                },
                {
                    "number": 5,
                    "text": "Ket napasamak a nakasarakda iti maysa, a Laman ti naganna; ket maysa kadagiti katulongan ti ari a pinapatay ni Amalickiah."
                },
                {
                    "number": 6,
                    "text": "Ita imbilin ni Moroni ken ni Laman ken ti bassit a bilang dagiti taona a nasken a mapan kadagiti salaknib nga adda kadagiti Nephite."
                },
                {
                    "number": 7,
                    "text": "Ita nabantayan dagiti Nephite iti siudad ti Gid; ngarud tinudingan ni Moroni ni Laman ket imbilinna a mapan sumurot kenkuana ti bassit a bilang dagiti tao."
                },
                {
                    "number": 8,
                    "text": "Ket idi rabiin napan ni Laman kadagiti agbambantay nga adda kadagiti Nephite, ket adtoy, nakitada nga umasideg ket pinukkawanda; ngem kinunana kadakuada: Dikayo agbuteng; adtoy, maysaak a Lamanite. Adtoy, naglibaskami kadagiti Nephite, ket naturogda; ket adtoy nakaalakami iti arakda ket intugotmi."
                },
                {
                    "number": 9,
                    "text": "Ita idi nangngegan dagiti Lamanite dagitoy a balikas naragsakda a nangawat kenkuana; ket kinunada kenkuana: Itedmo kadakami dayta arakmo, tapno uminumkami; maragsakankami ta nakaitugotka iti arak ta nabannogkami."
                },
                {
                    "number": 10,
                    "text": "Ngem kinuna ni Laman kadakuada: Idulintayo daytoy araktayo agingga a mapantayo makidangadang kadagiti Nephite. Ngem nangipaay la daytoy a sao ti ad-adda a panagtarigagayda nga uminum iti arak;"
                },
                {
                    "number": 11,
                    "text": "Ta, kinunada: Nabannogkami, ngarud inumentayo ti arak, ta addanto manen maawattayo nga arak nga abastotayo, a mangpapigsa kadatayo a mangraut kadagiti Nephite."
                },
                {
                    "number": 12,
                    "text": "Ket kinuna ni Laman kadakuada: Aramidenyo ti maibatay iti tarigagayyo."
                },
                {
                    "number": 13,
                    "text": "Ket napasamak a siwawayada a nangala iti arak; ket makaay-ayo iti panagramanda, ngarud nawaywayada pay a nangala; ket nasanger, ta naisagana a mapasanger."
                },
                {
                    "number": 14,
                    "text": "Ket napasamak nga imminumda ken naragsakanda, ket madamdama pay nabartekda aminen."
                },
                {
                    "number": 15,
                    "text": "Ket ita idi makita ni Laman ken dagiti taona a nabartekda aminen, ket narnekandan iti turog, nagsublida ken ni Moroni ket imbagada kenkuana amin a napasamak."
                },
                {
                    "number": 16,
                    "text": "Ket ita naibatay daytoy iti panggep ni Moroni. Ket insagana ni Moroni dagiti taona nga addaan iti igam a pakigubat; ket napan iti siudad ti Gid, bayat ti nargaan a pannaturog ken pannakabartek dagiti Lamanite, ket inikkanda amin dagiti balud iti igam a pakigubat, isu a naarmasanda amin;"
                },
                {
                    "number": 17,
                    "text": "Wen, uray pay dagiti babbai, ken amin dagiti annakda, a kas iti kaadu dagiti makabael nga agaramat iti igam a pakigubat, idi naikkan aminen ni Moroni dagiti balud iti armas; ket naaramid amin dagitoy a banag iti nauneg nga ulimek."
                },
                {
                    "number": 18,
                    "text": "Ngem no koma nariingda dagiti Lamanite, adtoy nabartekda ket napapatay koma ida dagiti Nephite."
                },
                {
                    "number": 19,
                    "text": "Ngem adtoy, saan a kastoy ti tarigagay ni Moroni; saan a maragsakan a mamapatay wenno iti panagayus ti dara, ngem maragsakan iti pannakaisalakan dagiti taona iti pannakadadael; ket iti daytoy a gapu saan a nakaipaay iti saan a nainkalintegan, saanna a dinarup dagiti Lamanite ken dinadael ida bayat ti pannakabartekda."
                },
                {
                    "number": 20,
                    "text": "Ngem nagun-odna ti tarigagayna; ta naarmasanna dagiti balud dagiti Nephite nga adda iti asideg ti bakud ti siudad, ken naikkanna ida iti bileg a mangsakup kadagiti paset nga adda iti asideg ti bakud."
                },
                {
                    "number": 21,
                    "text": "Ket kalpasanna binilinna dagiti tao nga inkuyogna a kumayakay kadakuada, ket alikubkobenda dagiti buyot dagiti Lamanite."
                },
                {
                    "number": 22,
                    "text": "Ita adtoy naaramid daytoy iti rabii, isu nga idi makariing dagiti Lamanite iti kabigatanna nakitada a naalikubkobda kadagiti Nephite, ken naarmasan dagiti baludda."
                },
                {
                    "number": 23,
                    "text": "Ket kasta ti pannakakitada nga awanen ti gawayda kadagiti Nephite; ket iti kastoy a kasasaad nakitada a saan a mainugot a makirangetda kadagiti Nephite; ngarud kinalikaguman dagiti pangulo a kapitanda dagiti igamda a pakigubat, ket innalada nga impuruak iti sakaanan dagiti Nephite, a dumawdawatda iti kaasi."
                },
                {
                    "number": 24,
                    "text": "Ita adtoy, daytoy ti tarigagay ni Moroni. Innalana ida a balud ti gubat, ket sinakupna ti siudad, ken imbilinna a nasken a mawayawayaan amin dagiti balud, a Nephite; ket timmiponda kadagiti buyot ni Moroni, ket napabileg ti buyotna."
                },
                {
                    "number": 25,
                    "text": "Ket napasamak a binilinna dagiti Lamanite, a baludna, a nasken a rugianda ti agtrabaho iti pannakapatibker ti trinsera iti aglawlaw ti siudad ti Gid."
                },
                {
                    "number": 26,
                    "text": "Ket napasamak nga idi natrinseraannan ti siudad ti Gid, a maibatay iti tarigagayna, imbilinna a maipan dagiti baludna iti siudad ti Bountiful; ken sinalaknibanna met dayta a siudad iti nalaus ti pigsana a buyot."
                },
                {
                    "number": 27,
                    "text": "Ket napasamak a sinalakniban ken inggagada, iti laksid ti kinasikap dagiti Lamanite, amin a balud nga innalada, ken kasta met nga inasikasoda amin a daga ken ti gundaway a napasublida."
                },
                {
                    "number": 28,
                    "text": "Ket napasamak a nangrugi manen dagiti Nephite a naballigian, ken mamasubli iti kalinteganda ken karbenganda."
                },
                {
                    "number": 29,
                    "text": "Namin-adu a pinanggep dagiti Lamanite nga alikubkoben ida iti rabii, ngem kadagitoy a panangpanggep adu a balud ti napukawda."
                },
                {
                    "number": 30,
                    "text": "Ket namin-adu nga indiayada ti arakda kadagiti Nephite, tapno bareng madadaelda ida iti sabidong wenno iti pannakabartek."
                },
                {
                    "number": 31,
                    "text": "Ngem adtoy, saan a nabuntog dagiti Nephite a manglagip iti Apo a Diosda itoy iti panawen a panagrigrigatda. Saanda ida a maparukma iti kusilapda; wen, saanda a nakiranud iti arakda, ta naitedda nga immuna kadagiti balud a Lamanite."
                },
                {
                    "number": 32,
                    "text": "Ket naannadda unay tapno awan ti sabidong a maited kadakuada; ta no masabidongan ti arakda ti Lamanite masabidongan met ti Nephite; ket kasta a pinadasda amin a nasangerda."
                },
                {
                    "number": 33,
                    "text": "Ket ita napasamak a mainugot ken ni Moroni nga agsagana a mangraut iti siudad ti Morianton; ta adtoy, natrinseraan dagiti Lamanite, babaen ti panagtrabahoda, ti siudad ti Morianton agingga a nagbalin a nabileg a sarikedked."
                },
                {
                    "number": 34,
                    "text": "Ket nagtultuloy ti panagisangpetda iti baro a buyot iti dayta a siudad, ken kasta met dagiti baro a kasapulan iti abasto."
                },
                {
                    "number": 35,
                    "text": "Ket kasta ti panaggibus ti maika-duapulo-ket-siam a tawen a panangituray dagiti ukom kadagiti tao ni Nephi."
                }
            ]
        },
        "/study/scriptures/bofm/alma/56": {
            "uri": "/study/scriptures/bofm/alma/56",
            "title": "Alma 56",
            "data_type": "chapter",
            "chapter_name": "Kapitulo 56",
            "chapter_summary": [
                "Mangipatulod ni Helaman iti surat ken ni Moroni, a nangisaritaanna iti kasasaad ti gubat kadagiti Lamanite—Dakkel a balligi ti nagun-od da Antipus ken Helaman kadagiti Lamanite—Makiranget dagiti dua ribu nga agtutubo a lallaki ni Helaman iti nakaskasdaaw a bileg, ket awan kadakuada ti napapatay. Bersikulo 1, agarup 62 S.C.; dagiti bersikulo 2–19, agarup 66 S.C.; ken dagiti bersikulo 20–57, agarup 65–64 S.C."
            ],
            "verses": [
                {
                    "number": 1,
                    "text": "Ket ita napasamak iti panangrugi ti maika-tallopulo a tawen a panagturay dagiti ukom, iti maikadua nga aldaw iti umuna a bulan, nga immawat ni Moroni iti surat a naggapu ken ni Helaman, a nangilanad iti aramid dagiti tao iti dayta nga apagkapat ti daga."
                },
                {
                    "number": 2,
                    "text": "Ket dagitoy dagiti balikas nga insuratna, a kinunana: Ay-ayatek a maipatpateg unay a kabsatko, a Moroni, a kas iti Apo ken iti panagtutuok iti pannakigubatmi; adtoy, patpatgek a kabsatko, adda maysa a banag nga ibagak kenka maipanggep iti pannakigubatmi iti daytoy a paset ti daga."
                },
                {
                    "number": 3,
                    "text": "Adtoy, dua ribu dagiti lallaki nga annak dagiti tao nga inruar ni Ammon iti daga a Nephi—ita naammuam nga an-annabo ni Laman dagitoy, nga inauna a lalaki nga anak ni amatayo a Lehi;"
                },
                {
                    "number": 4,
                    "text": "Ita saanen a nasken nga ulitek kenka ti maipanggep kadagiti kannawidanda wenno ti pammatida, ta ammomon ti maipanggep amin kadagitoy a banag—"
                },
                {
                    "number": 5,
                    "text": "Ngarud umdasen kaniak nga ibagak kenka a dua ribu kadagitoy nga agtutubo ti nangala iti igamda a pakigubat, ket kayatda a siak ti dadauloda; ket napankami a mangsalaknib iti pagilianmi."
                },
                {
                    "number": 6,
                    "text": "Ket ita ammom met ti maipanggep iti katulagan nga inaramid dagiti ammada, a dida mangala iti igamda a pakigubat kadagiti kabsatda a mangpagayus iti dara."
                },
                {
                    "number": 7,
                    "text": "Ngem iti maika-duapulo-ket-innem a tawen, idi nakitada ti rigatmi ken ti panagtutuokmi kadakuada, dandani dinadaelda ti katulagan nga inaramidda ket innalada dagiti igamda a pakigubat a pangsalaknib kadakami."
                },
                {
                    "number": 8,
                    "text": "Ngem diak palubosan ida a mangdadael iti katulagan nga inaramidda, nga impapanko a papigsaennakami ti Dios, no la ketdi saankamin nga agitured pay iti pannakatungpal ti sapata nga inawatda."
                },
                {
                    "number": 9,
                    "text": "Ngem adtoy, daytoy ti maysa a banag a nakaragsakanmi unay. Ta adtoy, iti maika-duapulo-ket-innem a tawen, siak, ni Helaman, nagnaak a nangidaulo kadagitoy dua ribu nga agtutubo nga agturong iti siudad ti Juda, a tumulong ken ni Antipus, a tinudingan a dadaulo dagiti tao iti dayta a paset ti daga."
                },
                {
                    "number": 10,
                    "text": "Ket kimmuyogak kadagiti dua ribu a lallaki nga annakko, (ta maikarida a maawagan iti lallaki nga annak) iti buyot ni Antipus, puersa a nakaragsakan unay ni Antipus; ta adtoy, kinissayan dagiti Lamanite ti buyotna gapu ta pinapatay ti buyotda ti dakkel a bilang dagiti taomi, ket nagladingitkami gapu itoy."
                },
                {
                    "number": 11,
                    "text": "Nupay kasta, maliwliwami ti bagbagimi itoy a banag, a natayda para iti pagimbagan ti pagilianda ken iti Diosda, wen, ket naragsakda."
                },
                {
                    "number": 12,
                    "text": "Ket imbati met dagiti Lamanite ti adu a balud, pangulo a kapitanda amin, ta awan ti sabali nga insalakanda ti biagna. Ket ipapanmi nga addada itan itoy a kanito iti daga ti Nephi; talaga a kasta no saanda a napapatay."
                },
                {
                    "number": 13,
                    "text": "Ket ita dagitoy dagiti siudad a nasakup dagiti Lamanite babaen ti panagayus ti dara ti nakaad-adu a maingel a taotayo;"
                },
                {
                    "number": 14,
                    "text": "Ti daga ti Manti, wenno ti siudad ti Manti, ken ti siudad ti Zeezrom, ken ti siudad ti Cumeni, ken ti siudad ti Antiparah."
                },
                {
                    "number": 15,
                    "text": "Ket dagitoy dagiti siudad a sinakupda idi simmangpetak iti siudad ti Juda; ket nasarakak ni Antipus ken dagiti taona a sigaganetget nga agtrabaho a mangtrinsera iti siudad."
                },
                {
                    "number": 16,
                    "text": "Wen, ket naupay iti bagi ken iti espiritu, ta nakidangadangda a simamaingel iti aldaw ken agtrabaho iti rabii a mangasikaso kadagiti siudadda; ket kasta ti panagituredda iti rigrigat iti amin a kita."
                },
                {
                    "number": 17,
                    "text": "Ket ita sigaganetgetda a mangparmek itoy a lugar wenno matayda; ngarud mabalinmo nga ipapan a daytoy bassit a buyot nga inkuyogko, wen, dagidiay lallaki nga annakko, naikkanda iti dakkel a namnama ken nalabon a rag-o."
                },
                {
                    "number": 18,
                    "text": "Ket ita napasamak nga idi nakita dagiti Lamanite a nakaawat ni Antipus iti nabilbileg a puersa ti buyotna, napilitanda babaen ti bilin ni Ammoron a saan nga umasideg iti siudad ti Juda, wenno maibusor kadakami, a makidangadang."
                },
                {
                    "number": 19,
                    "text": "Ket kasta ti panangparabur ti Apo kadakami; ta no immayda kadakami iti kakapsutmi nalabit a nadadaelda ti bassit a buyotmi; ngem kasta ti pannakataginayonmi."
                },
                {
                    "number": 20,
                    "text": "Binilin ida ni Ammoron a mangasikaso kadagiti siudad a naalada. Ket kasta ti panaggibus ti maika-duapulo-ket-innem a tawen. Ket iti panangrugi ti maika-duapulo-ket-pito a tawen naisaganamin ti siudadmi ken ti bagbagimi a sumalaknib."
                },
                {
                    "number": 21,
                    "text": "Ita tinarigagayanmi unay nga umay kadakami dagiti Lamanite; ta dimi tinarigagayan a rauten ida iti sarikedkedda."
                },
                {
                    "number": 22,
                    "text": "Ket napasamak a nangikabilkami iti agsiim iti aglawlaw, a mangkita iti tignay dagiti Lamanite, tapno saandakami a malibasan iti rabii wenno iti aldaw a mangraut kadagiti sabali a siudadmi nga adda iti bangirna ti amianan."
                },
                {
                    "number": 23,
                    "text": "Ta ammomi a saan nga umdas ti bilegda kadagidiay a siudad a sumabat kadakuada; ngarud tinarigagayanmi, no lumabasda kadakami, a darupen ida iti likudanda, ket iti kasta adda sanguenda iti likud a kas met iti sango. Impapanmi a marimbawanmi ida; ngem adtoy, naupaykami itoy iti tarigagaymi."
                },
                {
                    "number": 24,
                    "text": "Saanda a limmabas kadakami iti sangabukel a buyotda, wenno nagbibingay, amangan ta saan nga umdas ti pigsada ket matnagda."
                },
                {
                    "number": 25,
                    "text": "Kasta met a dida nagna a nagturong iti siudad ti Zarahemla; wenno bimmallasiw iti ulo ti Sidon, nga agturong iti siudad ti Nephihah."
                },
                {
                    "number": 26,
                    "text": "Ket kasta, a kaduada dagiti buyotda, ti ganetgetda a mangasikaso kadagidiay a siudad a naalada."
                },
                {
                    "number": 27,
                    "text": "Ket ita napasamak iti maikadua a bulan daytoy a tawen, nga adda naidatag kadakami nga adu nga abasto manipud kadagiti amma dagidiay dua ribu nga annakko a lallaki."
                },
                {
                    "number": 28,
                    "text": "Ken kasta met nga adda naipatulod kadakami a dua ribu a lallaki a naggapu iti daga a Zarahemla. Ket kasta ti panagsaganami kadagiti sangapulo ribu a tao, ken ti abastoda, ken kasta met kadagiti assawada ken dagiti annakda."
                },
                {
                    "number": 29,
                    "text": "Ket dagiti Lamanite, iti kasta a pannakakitada ti inaldaw a yaadu ti buyotmi, ken ti panagsangpet ti abastomi a katulonganmi, nangrugida a nagdanag, ket rinugianda ti dumarup, no mabalin koma a gupdenda ti panagawatmi iti abasto ken puersa."
                },
                {
                    "number": 30,
                    "text": "Ita idi makitami a nangrugi dagiti Lamanite a di makaidna itoy a sirib, tinarigagayanmi ti nangipatungpal kadakuada iti nainsiriban nga aramid; ngarud imbilin kaniak ni Antipus a nasken a magnaak a kaduak dagiti babassit nga annakko a lallaki nga agturong iti kaarruba a siudad, a kasla adda awitmi nga abasto a para iti kaarruba a siudad."
                },
                {
                    "number": 31,
                    "text": "Ket magnakami iti asideg ti siudad ti Antiparah, a kasla mapankami iti labes ti siudad, ken iti beddeng iti igid ti baybay."
                },
                {
                    "number": 32,
                    "text": "Ket napasamak a nagnakami, a kasla awitmi ti abastomi, iti papanmi iti dayta a siudad."
                },
                {
                    "number": 33,
                    "text": "Ket napasamak a nagna ni Antipus a kaduana ti paset ti buyotna, nga imbatina ti dadduma a mangasikaso iti siudad. Ngem saan pay a nagna agingga a diak pay nakapanaw a kaduak ti bassit a buyotko, ket immasidegkami iti siudad ti Antiparah."
                },
                {
                    "number": 34,
                    "text": "Ket ita, iti siudad ti Antiparah ti nakaipasdekan ti kapigsaan a buyot dagiti Lamanite; wen, ti kaaduan."
                },
                {
                    "number": 35,
                    "text": "Ket napasamak nga idi mapakaammuan ida dagiti para siimda, immayda kadagiti buyotda ket sinabatdakami."
                },
                {
                    "number": 36,
                    "text": "Ket napasamak a linibasanmi ida, nga agpaamianan. Ket kasta ti pananglibasmi iti kabilgan a buyot dagiti Lamanite;"
                },
                {
                    "number": 37,
                    "text": "Wen, uray pay iti adayo a baet, isu nga idi makitada a dardarundonen ida ti buyot ni Antipus, iti bilegda, saanda a nagpakanawan wenno nagpakanigid, ngem intuloyda ti nagna nga agturong iti yanmi; ket, kas ninamnamami, panggepdakami a papatayen sakbay a makamakam ida ni Antipus, ket daytoy tapno saan ida a maalikubkob dagiti taomi."
                },
                {
                    "number": 38,
                    "text": "Ket ita pinartakan ni Antipus, idi makitana nga agpeggadkami, ti nangpapagna iti buyotna. Ngem adtoy, rabii idi; ngarud didakami nakamakam, wenno nakamakam ida ni Antipus; ngarud nagkampokami iti rabii."
                },
                {
                    "number": 39,
                    "text": "Ket napasamak a sakbay ti bannawag iti agsapa, adtoy, darupendakamin dagiti Lamanite. Ita saan nga umdas ti bilegmi a makisupanget kadakuada; wen, diak ipalubos a matnag dagiti babassit nga annakko a lallaki kadagiti imada; ngarud intuloymi ti nagna, ket nagnakami a nagturong iti langalang."
                },
                {
                    "number": 40,
                    "text": "Ita saanda a nagpakanawan wenno nagpakanigid amangan la ketdi ta maalikubkobda; kasta met a diak nagpakanawan wenno nagpakanigid amangan la ketdi ta makamakamdak, ket dimi ida madaeran, ngem mapapataykami, ket makapaglibasda; ket iti kasta nagmalmalem a nagtaraykami iti langalang, agingga a nasipngeten."
                },
                {
                    "number": 41,
                    "text": "Ket napasamak a nakitami manen, idi agbannawagen iti agsapa, dagiti Lamanite nga umasideg kadakami, ket tinarayanmi ida."
                },
                {
                    "number": 42,
                    "text": "Ngem napasamak a kinamatdakami iti saan nga adayo sakbay a nagsardengda; ket agsapa idin iti maikatlo nga aldaw ti maikapito a bulan."
                },
                {
                    "number": 43,
                    "text": "Ket ita, no nakamakam man ida ni Antipus dimi ammo, ngem kinunak kadagiti taok: Adtoy, ditayo ammo ngem nagsardengda ta panggepda a mapantayo kadakuada, tapno matiliwdatayo iti palab-ogda;"
                },
                {
                    "number": 44,
                    "text": "Ngarud ania ti masaoyo, annakko, mapankayo kadi kadakuada a makidangadang?"
                },
                {
                    "number": 45,
                    "text": "Ket ita kunak kenka, patpatgek a kabsatko a Moroni, diak pay nakakita iti napingpinget, saan, uray pay kadagiti Nephite."
                },
                {
                    "number": 46,
                    "text": "Ta iti panangawagko kadakuada iti annakko (ta nakaub-ubbingda amin) kinunada met kaniak: Ama, adtoy adda kadatayo ti Dios, ket dina ipalubos a matnagtayo; ngarud mapantayo; saantayo a papatayen dagiti kabsattayo no baybay-andatayo; ngarud mapantayo, amangan la ketdi ta abakenda ti buyot ni Antipus."
                },
                {
                    "number": 47,
                    "text": "Ita pulos a dida nakiranget, nupay saanda a mabuteng a matay; ket ad-adu ti panangpanunotda iti wayawaya dagiti ammada ngem iti biagda; wen, insuro ida dagiti innada, a no saanda nga agduadua, isalakan ida ti Dios."
                },
                {
                    "number": 48,
                    "text": "Ket inulitda kaniak dagiti balikas dagiti innada, a kinunada: Saankami nga agduadua nga ammo dagiti innami daytoy."
                },
                {
                    "number": 49,
                    "text": "Ket napasamak a nagsubliak a kaduak dagiti dua ribuk kadagiti Lamanite a nangkamat kadakami. Ket ita adtoy, nakamatanen ida dagiti buyot ni Antipus, ket narugian ti nakaam-amak a dangadang."
                },
                {
                    "number": 50,
                    "text": "Iti bannog ti buyot ni Antipus, gapu iti atiddog a pinagnada iti ababa unay a panawen, dandanidan matnag kadagiti ima dagiti Lamanite; ket no saanak koma a nagsubli a kaduak ti dua ribuk nagun-odda koma ti panggepda."
                },
                {
                    "number": 51,
                    "text": "Ta napasag ni Antipus iti espada, ken adu kadagiti dadaulona, gapu iti bannogda, a naaramid gapu iti partak ti pannagnada—ngarud rinugian dagiti tao ni Antipus, iti pannakaburiborda gapu iti pannakapasag dagiti dadauloda, ti sumuko kadagiti Lamanite."
                },
                {
                    "number": 52,
                    "text": "Ket napasamak a pimminget dagiti Lamanite, ket rinugianda a kamaten ida; ket kasta a kamkamaten ida dagiti Lamanite iti napnuan pigsa idi dumteng ni Helaman iti likudanda a kaduana ti dua ribuna, ket rinugianda ti nakaro a panagpapatayda, isu a nagsardeng ti sangabukel a buyot dagiti Lamanite ket sinangoda ni Helaman."
                },
                {
                    "number": 53,
                    "text": "Ita idi nakita dagiti tao ni Antipus a tinallikudan ida dagiti Lamanite, inurnongda dagiti taoda ket dimmarupda manen iti likudan dagiti Lamanite."
                },
                {
                    "number": 54,
                    "text": "Ket ita napasamak a dakami, a tattao ni Nephi, a tattao ni Antipus, ken siak a kaduak dagiti dua ribuk, inalikubkobmi dagiti Lamanite, ket pinapataymi ida; wen, isu a napilitanda a nangisuko kadagiti igamda a pakigubat ken kasta met ti bagbagida a kas balud ti gubat."
                },
                {
                    "number": 55,
                    "text": "Ket ita napasamak nga idi simmukodan kadakami, adtoy, binilangko dagiti agtutubo a kaduak a nakiranget, a madanaganak amangan no adda napapatay kadakuada."
                },
                {
                    "number": 56,
                    "text": "Ngem adtoy, iti nalaus a rag-ok, awan ti uray no maysa a kararua kadakuada a naidasay iti daga; wen, ket nakirangetda a kasla adda kadakuada ti bileg ti Dios; wen, awan pay ti tattao a nakiranget iti kasta a datdatlag a pigsa; ken iti kasta a kinamaingel ti bileg nga indissoda kadagiti Lamanite, ket napagbutengda ida; ket iti kastoy a gapu ti simmukuan dagiti Lamanite a kas balud ti gubat."
                },
                {
                    "number": 57,
                    "text": "Ket iti kaawan ti lugar a pagikkanmi kadagiti baludmi, tapno mabantayanmi ida a mailiklik kadagiti buyot dagiti Lamanite, ngarud imbaonmi ida iti daga a Zarahemla, ken ti paset dagiti tao a saan a napapatay ni Antipus, kadakuada; ket innalak dagiti nabati ken intiponko ida kadagiti agtutubok nga Ammonite, ket nagnakami a nagsubli iti Juda."
                }
            ]
        },
        "/study/scriptures/bofm/alma/57": {
            "uri": "/study/scriptures/bofm/alma/57",
            "title": "Alma 57",
            "data_type": "chapter",
            "chapter_name": "Kapitulo 57",
            "chapter_summary": [
                "Salaysayen ni Helaman ti pannakaala ti Antiparah ken ti isusuko ken kalpasanna ti salaknib ti Cumeni—Simamaingel a makiranget dagiti agtutubona nga Ammonite ket masugatanda amin; ngem awan ti mapapatay—Ipakaammo ni Gid ti pammapatay ken ti panaglibas dagiti balud a Lamanite. Agarup 63 S.C."
            ],
            "verses": [
                {
                    "number": 1,
                    "text": "Ket ita napasamak a nakaawatak iti surat manipud ken ni Ammoron, ti ari, a nangibaga a no wayawayaanmi dagiti natiliwmi a balud ti gubat itedna kadakami ti siudad ti Antiparah."
                },
                {
                    "number": 2,
                    "text": "Ngem nangipatulodak iti surat iti ari, a mangnamnamakami nga umdas dagiti buyotmi a mangala iti siudad ti Antiparah babaen ti pigsami; ken kinakangel iti biangmi ti panangwayawayami kadagiti balud iti dayta a siudad, ken wayawayaanmi laeng dagiti baludmi no adda kasukatda."
                },
                {
                    "number": 3,
                    "text": "Ngem saan nga inawat ni Ammoron ti suratko, ta saan a makisinnukat iti balud; ngarud nagsaganakami a rumaut iti siudad ti Antiparah."
                },
                {
                    "number": 4,
                    "text": "Ngem pinanawan dagiti tao ti Antiparah ti siudad, ket nagkamangda kadagiti sabali a siudadda, a nasakupda, a trinserada; ket iti kasta natnag kadagiti imami ti siudad ti Antiparah."
                },
                {
                    "number": 5,
                    "text": "Ket kasta ti panaggibus ti maika-duapulo-ket-walo a tawen ti panagturay dagiti ukom."
                },
                {
                    "number": 6,
                    "text": "Ket napasamak nga iti panangrugi ti maika-duapulo-ket-siam a tawen, nakaawatkami iti kasapulan nga abasto, ken kasta met ti nayon ti buyotmi, manipud iti daga a Zarahemla, ken manipud iti daga iti aglawlaw, iti bilang nga innem a ribu a lallaki, malaksid ti innem-a-pulo a lallaki nga annak dagiti Ammonite nga immay timmipon kadagiti kabsatda, ti bassit a bunggoy a dua ribuk. Ket ita adtoy, napigsakami, wen, ken kasta met nga adu ti abastomi a nayeg kadakami."
                },
                {
                    "number": 7,
                    "text": "Ket napasamak a tarigagaymi ti mangiwayang iti dangadang kadagiti buyot a naikabil a mangigaga iti siudad ti Cumeni."
                },
                {
                    "number": 8,
                    "text": "Ket ita adtoy, ipakitak kenka a maipatungpalminton ti tarigagaymi; wen, iti kaadda ti napigsa a buyotmi, wenno ti paset ti napigsa a buyotmi, inalikubkobmi, iti rabii, ti siudad ti Cumeni, idi agarup nga awatenda ti kasapulanda nga abasto."
                },
                {
                    "number": 9,
                    "text": "Ket napasamak a nagkampokami iti aglawlaw ti siudad iti adu a rabii; ngem kinaiddami dagiti espadami, ken adda salaknibmi, tapno saan a makaasideg dagiti Lamanite kadakami iti rabii ket papatayendakami, a pinanggepda iti namin-adu a daras; ngem kas iti kaadu a daras ti panangpanggepda itoy naibukbok ti darada."
                },
                {
                    "number": 10,
                    "text": "Kamaudiananna dimteng dagiti abastoda, ket sumrekda koman iti siudad iti rabii. Ket dakami, idinto a Lamanitekami koma, Nephitekami; ngarud, innalami ida ken dagiti abastoda."
                },
                {
                    "number": 11,
                    "text": "Ket iti laksid ti pannakaisina dagiti Lamanite kadagiti katulonganda iti kastoy a wagas, napingetda pay laeng a mangsalaknib iti siudad; ngarud mainugot unay nga alaenmi dagidiay nga abasto ket ipatulodmi idiay Juda, ken kadagiti baludmi iti daga a Zarahemla."
                },
                {
                    "number": 12,
                    "text": "Ket napasamak a saan nga adu nga aldaw ti limmabas sakbay a nangrugi a napukaw dagiti Lamanite ti amin a namnamaenda a tulong; ngarud insukoda ti siudad kadagiti imami; ket kasta ti pannakaipatungpalmi iti planomi iti pananggun-odmi iti siudad ti Cumeni."
                },
                {
                    "number": 13,
                    "text": "Ngem napasamak nga adu unay dagiti baludmi nga, iti laksid ti kaadu ti bilangmi, napilitankami a mamaggunay amin kadagiti buyotmi a mamagtalinaed kadakuada, wenno mangpapatay kadakuada."
                },
                {
                    "number": 14,
                    "text": "Ta adtoy, mabalin nga umalsada iti dakkel a bilang, ket makirangetda babaen dagiti bato, ken pang-or, wenno ania man a banag a maiggamanda, isu a napapataymi ti dua ribu kadakuada kalpasan ti isusukoda a balud ti gubat."
                },
                {
                    "number": 15,
                    "text": "Ngarud mainugot unay kadakami, a nasken a gibusanmi ti biagda, wenno bayabayen ida, iti espada iti ima, agingga iti daga a Zarahemla; ken kasta met a dandani saanen nga umdas ti abastomi nga agpaay kadagiti taomi, iti laksid ti naalami kadagiti Lamanite."
                },
                {
                    "number": 16,
                    "text": "Ket ita, kadagidi narikut a kasasaad, nagbalin a nadagsen a banag a kedngan ti maipanggep kadagitoy a balud ti gubat; nupay kasta, inkeddengmi nga ipatulod ida iti daga a Zarahemla; ngarud nangpilikami kadagiti lallakimi, ket isuda ti pinangidaulomi kadagiti baludmi a mapan iti daga a Zarahemla."
                },
                {
                    "number": 17,
                    "text": "Ngem napasamak a nagsublida iti kabigatanna. Ket ita adtoy, dimi dinamag kadakuada ti maipanggep kadagiti balud; ta adtoy, dimteng dagiti Lamanite kadakami, ket nagsubli iti umno a kanito a mangisalakan kadakami iti pannakatnag kadagiti imada. Ta adtoy, pinatulodan ida ni Ammoron iti baro a kasapulan nga abasto ken kasta met ti adu a buyot a lallaki."
                },
                {
                    "number": 18,
                    "text": "Ket napasamak a simmangpet iti umno a kanito dagiti imbaonmi a nangkuyog kadagiti balud a mangsango kadakuada, ta dandanidakamin abaken."
                },
                {
                    "number": 19,
                    "text": "Ngem adtoy, nakiranget iti amin a kabaelanda ti bassit a bunggoy ti dua ribu ken innem-a-pulok; wen, natibkerda a simmango kadagiti Lamanite, ket impakatda ti pammapatay kadagiti amin a manglapped kadakuada."
                },
                {
                    "number": 20,
                    "text": "Ket idi sumuko koman dagiti nabati iti buyotmi kadagiti Lamanite, adtoy, natibker ken awanan amak dagiti dua ribu ken innem-a-pulo."
                },
                {
                    "number": 21,
                    "text": "Wen, ket tinungpal ken impategda nga awan kurangna ti tunggal balikas a pammilin; wen, a maibatay pay iti pammatida ti inaramidda; ket malagipko dagiti balikas nga imbagada kaniak nga insuro kadakuada dagiti innada."
                },
                {
                    "number": 22,
                    "text": "Ket ita adtoy, isu dagitoy annakko a lallaki, ken dagiti lallaki a napili a mangbayabay kadagiti balud, ti nakautanganmi itoy naindaklan a balligi; ta isuda ti nangabak kadagiti Lamanite; ngarud napasanudda iti siudad ti Manti."
                },
                {
                    "number": 23,
                    "text": "Ket napagtalinaedmi ti siudadmi a Cumeni, ket saankami amin a nadadael babaen ti espada; nupay kasta, naglak-amkami iti dakkel a pukaw."
                },
                {
                    "number": 24,
                    "text": "Ket napasamak a kalpasan ti ipapanaw dagiti Lamanite, nagbilinak a dagus a mailasin dagiti nasugatan a taok kadagiti natay, ket imbilinko a nasken a maagasan dagiti sugatda."
                },
                {
                    "number": 25,
                    "text": "Ket napasamak nga adda dua gasut, kadagiti dua ribu ken innem-a-pulo, ti naglusdoy gapu iti nagsayasay a dara; nupay kasta, kas maibatay iti kinaimbag ti Dios, ken iti nalaus a siddaawmi, ken kasta met ti rag-o ti sangabukel a buyotmi, awan ti uray no maysa a kararua kadakuada a napukaw; wen, ket awan ti uray no maysa a kararua kadakuada a di immawat iti adu a sugat."
                },
                {
                    "number": 26,
                    "text": "Ket ita, nakaskasdaaw ti pannakataginayonda iti sangabukel a buyotmi, wen, ta nasken a maisalakanda idinto nga agarup a sangaribu kadagiti kabsatmi ti napapatay. Ket ipatomi lattan nga aramid ti nakaskasdaaw a bileg ti Dios, gapu iti aglaplapusanan a pammatida iti dayta naisuro kadakuada a patienda—nga adda nalinteg a Dios, ket asino man a di agduadua, taginayonento ida ti nakaskasdaaw a bilegna."
                },
                {
                    "number": 27,
                    "text": "Ita daytoy ti pammati dagitoy nasaokon; ubbingda pay, ken napintek ti panunotda, ken agtultuloy ti panagtalekda iti Dios."
                },
                {
                    "number": 28,
                    "text": "Ket ita napasamak a kalpasan ti panangtaripatomi kadagiti nasugatan a taomi, ken naitabonmin dagiti minataymi ken kasta met dagiti minatay dagiti Lamanite, nga adu, adtoy, nagdamagkami ken ni Gid maipanggep kadagiti balud nga inrugida nga impan iti daga a Zarahemla."
                },
                {
                    "number": 29,
                    "text": "Ita ni Gid ti pangulo a kapitan ti bunggoy a natudingan a mangbayabay kadakuada iti daga."
                },
                {
                    "number": 30,
                    "text": "Ket ita, dagitoy dagiti balikas nga imbaga kaniak ni Gid: Adtoy, inrugimi ti napan iti daga a Zarahemla a nagkuyoganmi kadagiti baludtayo. Ket napasamak a nasabatmi dagiti para siim dagiti buyottayo, a naibaon a mangwanawan iti kampo dagiti Lamanite."
                },
                {
                    "number": 31,
                    "text": "Ket impukkawda kadakami, a kinunada—Adtoy, magmagna dagiti buyot dagiti Lamanite nga agturong iti siudad ti Cumeni; ket adtoy, matnagda kadakuada, wen, ket dadaelenda dagiti taotayo."
                },
                {
                    "number": 32,
                    "text": "Ket napasamak a nangngeg dagiti baludtayo ti pukkawda, a nangpakired kadakuada; ket immalsada kadakami."
                },
                {
                    "number": 33,
                    "text": "Ket napasamak a gapu iti yaalsada imbilinmi a maaramat dagiti espadami kadakuada. Ket napasamak nga inaramidda kadagiti bagi a sumarakusok kadagiti espadami, a, nakapapatayan ti dakkel a bilangda; ket simmina dagiti nabati nga immadayo kadakami."
                },
                {
                    "number": 34,
                    "text": "Ket adtoy, idi nakaadayodan ket dimi ida makamatan, nagnakami a sipapardas nga agturong iti siudad ti Cumeni; ket adtoy, apagisu ti idadanonmi a tumulong kadagiti kabsatmi a mangtaginayon iti siudad."
                },
                {
                    "number": 35,
                    "text": "Ket adtoy, nawayawayaankami manen kadagiti ima dagiti kabusormi. Ket nagasat ti nagan ti Diosmi; ta adtoy, isu ti nangisalakan kadakami; wen, a nangaramid kadagitoy naindaklan a banag para kadakami."
                },
                {
                    "number": 36,
                    "text": "Ita napasamak nga idi siak, ni Helaman, nangngegak dagitoy a balikas ni Gid, napnoak iti aglaplapusanan a rag-o gapu iti kinaimbag ti Dios iti panangtaginayonna kadakami, tapno saankami a mapukaw amin; wen, ket agtalekak a makastrek dagiti kararua dagiti napapatay iti paginanaan ti Diosda."
                }
            ]
        },
        "/study/scriptures/bofm/alma/58": {
            "uri": "/study/scriptures/bofm/alma/58",
            "title": "Alma 58",
            "data_type": "chapter",
            "chapter_name": "Kapitulo 58",
            "chapter_summary": [
                "Alaen da Helaman, Gid, ken Teomner ti siudad ti Manti babaen ti nainsiraban nga aramid—Agsanud dagiti Lamanite—Mataginayon dagiti lallaki nga annak dagiti tao ni Ammon iti panangipingetda a mangsalaknib iti wayawaya ken pammatida. Agarup 63–62 S.C."
            ],
            "verses": [
                {
                    "number": 1,
                    "text": "Ket adtoy, ita napasamak a sumaruno a gagemmi ti manggun-od iti siudad ti Manti; ngem adtoy, awan ti pamuspusan a mapaadayomi ida iti siudad babaen ti bassit a bunggoymi. Ta adtoy, malagipda ti inaramidmi; ngarud dimi ida maallilaw nga umadayo iti sarikedkedda."
                },
                {
                    "number": 2,
                    "text": "Ket ad-aduda nga amang ngem ti buyotmi isu a dimi ida napan dinarup iti sarikedkedda."
                },
                {
                    "number": 3,
                    "text": "Wen, ket nagbalin a mainugot unay nga isaadmi dagiti taomi a mangasikaso kadagidiay paset ti daga a napasublimi a sakupen; ngarud nagbalin a mainugot unay nga aguraykami, tapno makaawatkami iti ad-adu a puersa manipud iti daga a Zarahemla ken kasta met ti baro a kasapulan nga abasto."
                },
                {
                    "number": 4,
                    "text": "Ket napasamak iti kasta a nangibaonak iti mensahero iti gobernador ti dagami, a mangilawlawag kenkuana iti maipanggep kadagiti aramid dagiti taomi. Ket napasamak a naguraykami nga umawat iti abasto ken puersa manipud iti daga a Zarahemla."
                },
                {
                    "number": 5,
                    "text": "Ngem adtoy, bassit laeng ti nasagrapmi itoy; ta umaw-awat met dagiti Lamanite iti dakkel a puersa iti inaldaw, ken kasta met ti adu nga abasto; ket kasta ti kasasaadmi iti daytoy a panawen."
                },
                {
                    "number": 6,
                    "text": "Ket raut-rautendakami no dadduma dagiti Lamanite, nga inkeddengda babaen ti nainsiriban nga aramid a pangdadaelda kadakami; nupay kasta saankami a makidangadang kadakuada, gapu kadagiti kamang ken sarikedkedda."
                },
                {
                    "number": 7,
                    "text": "Ket napasamak a naguraykami kadagitoy narikut a kasasaad iti uneg ti adu a bulan, agingga a dandanikami napukaw iti igagawawami iti taraon."
                },
                {
                    "number": 8,
                    "text": "Ngem napasamak nga immawatkami iti taraon, nga inyeg kadakami ti buyot ti dua ribu a lallaki a tulong kadakami; ket daytoy laeng ti tulong a naawatmi, a pangsalaknib iti bagbagimi ken iti pagilianmi manipud iti pannakatnag kadagiti ima dagiti kabusormi, wen, a makisupanget iti kabusor a di mabilang."
                },
                {
                    "number": 9,
                    "text": "Ket ita ti gapu dagitoy a pannakaibabainmi, wenno ti gapu ti dida panangipatulod iti puersa kadakami, dimi ammo; ngarud naladingitankami ken kasta met a napnokami iti buteng, amangan la ketdi nga iti ania man a pamuspusan ipaay ti Dios ti panangukomna iti dagami, iti pannakaabakmi ken di pagduaduaan a pannakadadael."
                },
                {
                    "number": 10,
                    "text": "Ngarud impamaysa ti kararuami ti nagkararag iti Dios, tapno papigsaennakami ken ilisinakami kadagiti ima dagiti kabusormi, wen, ken kasta met nga ikkannakami iti puersa tapno mapagtalinaedmi dagiti siudadmi, ken dagiti dagami, ken dagiti pagsanikuaanmi, a pangtulongmi kadagiti taomi."
                },
                {
                    "number": 11,
                    "text": "Wen, ket napasamak a sinarungkarannakami ti Apo a Diosmi nga impanamnamana nga ilisinakami; wen, isu nga imbagana ti kappia iti kararuami, ket intedna kadakami ti nabileg a pammati, ket imbilinna kadakami a nasken a namnamaenmi nga ilisinakami."
                },
                {
                    "number": 12,
                    "text": "Napareggetkami iti bassit a buyot a naawatmi, ken naurnoskami a nakaikeddengen a mangparmek kadagiti kabusormi, ken mangasikaso kadagiti dagami, ken kadagiti pagsanikuaanmi, ken dagiti assawami, ken dagiti annakmi, ken ti gapu ti wayawayami."
                },
                {
                    "number": 13,
                    "text": "Ket kasta ti papanmi iti amin a kabaelanmi a nangbusor kadagiti Lamanite, nga adda iti siudad ti Manti; ket binangonmi dagiti toldami iti sikigan ti langalang, nga asideg iti siudad."
                },
                {
                    "number": 14,
                    "text": "Ket napasamak nga iti kabigatanna, a nakita dagiti Lamanite nga addakami iti beddeng ti langalang nga asideg ti siudad, a nangibaonda iti para siimda iti aglawlawmi tapno maammuanda ti bilang ken puersa ti buyotmi."
                },
                {
                    "number": 15,
                    "text": "Ket napasamak nga idi nakitada a saankami a napigsa, a maibatay iti bilangmi, ken iti butengda amangan no putdenmi ti paggapuan ti kasapulanda malaksid no rummuarda a makibakal kadakami ken papatayendakami, ken kasta met nga impapanda a laklakaendakami laeng a dadaelen iti kaadu ti buyotda, ngarud nangrugida nga agsagana a rummuar a makibakal kadakami."
                },
                {
                    "number": 16,
                    "text": "Ket idi nakitami nga agsagsaganada nga umay kadakami, adtoy, imbilinko a ni Gid, a kaduana ti bassit a bilang ti lallaki, nasken nga aglemmeng iti langalang, ken kasta met nga aglemmeng ni Teomner ken ti bassit a bilang dagiti lallaki iti langalang."
                },
                {
                    "number": 17,
                    "text": "Ita adda ni Gid ken dagiti taona iti kanawan ket adda dagiti dadduma iti kanigid; ket idi nailemmengda ti bagbagida, adtoy, nagbatiak, a kaduak dagiti nabati iti buyotko, iti dayta met la a lugar nga immuna a nagpatakderanmi iti toldami a maibusor iti panawen nga idadateng dagiti Lamanite a makibakal."
                },
                {
                    "number": 18,
                    "text": "Ket napasamak a rimmuar dagiti Lamanite nga adu ti buyotna a mangbusor kadakami. Ket idi immayda ket darupendakamin kadagiti espadada, imbilinko kadagiti taok, dagiti kaduak, a nasken nga agsanudkami iti langalang."
                },
                {
                    "number": 19,
                    "text": "Ket napasamak a sinurotdakami dagiti Lamanite a sipapardas, ta nalaus ti tarigagayda a kumamakam kadakami tapno papatayendakami; ngarud sinurotdakami iti langalang; ket nagnakami iti nagbaetan da Gid ken Teomner, isuda a saan a nadlaw dagiti Lamanite."
                },
                {
                    "number": 20,
                    "text": "Ket napasamak nga idi makalabas dagiti Lamanite, wenno idi makalabas dagiti buyot, timmakder da Gid ken Teomner iti nalimed a yanda, ket sinabatda dagiti para siim dagiti Lamanite tapno saanda a makapagsubli iti siudad."
                },
                {
                    "number": 21,
                    "text": "Ket napasamak nga idi napatayda ida, nagtarayda a napan iti siudad ket nagtarusda kadagiti guardia a nabati a mangsalaknib iti siudad, isu a dinadaelda ida ken sinakupda ti siudad."
                },
                {
                    "number": 22,
                    "text": "Ita naaramid ti kastoy ta pinalubosan dagiti Lamanite ti sangabukel a buyotda, malaksid ti sumagmamano laeng a salaknib, a mapan iti langalang."
                },
                {
                    "number": 23,
                    "text": "Ket napasamak a babaen daytoy a pamuspusan nagun-od da Gid ken Teomner ti panagtagikua iti sarikedkedda. Ket napasamak a nagturongkami, kalpasan ti napapaut a panagbiahemi iti langalang a mapan iti daga a Zarahemla."
                },
                {
                    "number": 24,
                    "text": "Ket idi nakita dagiti Lamanite a magmagnada nga agturong iti daga a Zarahemla, nalaus ti butengda, amangan la ketdi no adda plano a naiwayang a mangiturong kadakuada iti pannakadadael; ngarud rinugianda manen ti nagsanud iti langalang, wen, a nagsublida iti isu met la a dana a naggapuanda."
                },
                {
                    "number": 25,
                    "text": "Ket adtoy, rabii idi ket impatakderda dagiti toldada, ta impapan dagiti pangulo a kapitan dagiti Lamanite a nabannog dagiti Nephite gapu iti pannagnada; ken impagarupda a napagsanudda ti sangabukel a buyot ngarud saandan a pinanunot ti maipanggep iti siudad ti Manti."
                },
                {
                    "number": 26,
                    "text": "Ita napasamak nga idi rabiin, imbilinko a saan a maturog dagiti taok, ngem magnada ketdi nga umasideg babaen ti sabali a dalan nga agturong iti daga a Manti."
                },
                {
                    "number": 27,
                    "text": "Ket gapu itoy a pannagnami iti rabii, adtoy, iti kabigatanna addakamin iti labes dagiti Lamanite, isu nga inunaanmi ida a nakadanon iti siudad ti Manti."
                },
                {
                    "number": 28,
                    "text": "Ket kasta a napasamak, a babaen daytoy nainsiriban nga aramid nasakupmi ti siudad ti Manti nga awan ti naibuyat a dara."
                },
                {
                    "number": 29,
                    "text": "Ket napasamak nga idi simmangpet dagiti buyot dagiti Lamanite iti asideg ti siudad, ket nakitada a sisasaganakami a sumabat kadakuada, nalaus ti siddaawda ket sineknanda iti nakaro a buteng, isu a nagkamangda iti langalang."
                },
                {
                    "number": 30,
                    "text": "Wen, ket napasamak a pimmanaw dagiti buyot dagiti Lamanite iti amin a paset daytoy apagkapat ti daga. Ngem adtoy, adu ti inkuyogda a babbai ken ubbing nga inruar iti daga."
                },
                {
                    "number": 31,
                    "text": "Ket dagiti siudad nga innala dagiti Lamanite, addada aminen itoy a panawen iti ikubmi; ket dagiti ammami ken dagiti babbaimi ken dagiti annakmi agsublidan iti balbalayda, amin malaksid dagiti nabalud ken inkuyog dagiti Lamanite."
                },
                {
                    "number": 32,
                    "text": "Ngem adtoy, bassit dagiti buyotmi a mangasikaso iti adu a siudad ken adu a pagsanikuaan."
                },
                {
                    "number": 33,
                    "text": "Ngem adtoy, agtalekkami iti Diosmi a nangted kadakami iti balligi kadagitoy a daga, isu a nagun-odmi dagidiay a siudad ken dagidiay a daga, a kukuami."
                },
                {
                    "number": 34,
                    "text": "Ita dimi ammo ti gapu no apay a dinakami inikkan ti gobierno iti puersa; uray dagiti tao nga immay kadakami dida met ammo no apay a dikami nakaawat iti nabilbileg a puersa."
                },
                {
                    "number": 35,
                    "text": "Adtoy, dimi ammo ngem ti dimo nagballigian, ket napapanawmo dagiti buyot a napan iti dayta apagkapat a daga; no agpayso, saanmi a tarigagayan ti agtanabutob."
                },
                {
                    "number": 36,
                    "text": "Ket no saan nga agpayso, adtoy, amkenmi amangan no adda sumagmamano a sumiasi iti gobierno, ta dida mangipatulod iti ad-adu a tao a katulonganmi; ta ammomi nga ad-aduda ngem iti imbaonda."
                },
                {
                    "number": 37,
                    "text": "Ngem, adtoy, awan ti aniamanna—agtalekkami iti Dios nga isalakannakami, iti laksid ti kinakapsut dagiti buyotmi, wen, ket ilisinakami kadagiti ima dagiti kabusormi."
                },
                {
                    "number": 38,
                    "text": "Adtoy, daytoy ti maika-duapulo-ket-siam a tawen, iti ud-udina, ket kukuamin dagiti dagami; ket nagkamang dagiti Lamanite iti daga a Nephi."
                },
                {
                    "number": 39,
                    "text": "Ket dagidiay lallaki nga annak ni Ammon, nga impangpangrunak nga imbaga, kaduak ida iti siudad ti Manti; ket tinulongan ida ti Apo, wen, ket inlisina ida a maidasay babaen ti espada, isu nga awan ti uray no maysa a kararua a napapatay."
                },
                {
                    "number": 40,
                    "text": "Ngem adtoy, naglak-amda iti adu a sugat; nupay kasta saanda a maisin iti dayta a wayawaya a nangwayawayaan kadakuada ti Dios; ket naigetda a manglagip iti Apo a Diosda iti inaldaw; wen, nagtultuloy ti panangsalimetmetda kadagiti alagadenna, ken dagiti pangngeddengna, ken dagiti bilinna; ket napigsa ti pammatida kadagiti paltiing maipanggep iti dayta nga umay."
                },
                {
                    "number": 41,
                    "text": "Ket ita, patpatgek a kabsatko, a Moroni, sapay koma iti Apo a Diostayo, a nangsubbot kadatayo ken nangwayawaya kadatayo, pagtalinaedennaka koma nga agnanayon iti imatangna; wen, ket sapay koma ta paraburanna dagitoy a tao, ken agballigika koma met a manggun-od kadagiti pagsanikuaan kadagiti amin nga innala dagiti Lamanite kadatayo, nga agpaay a tulongtayo. Ket ita, adtoy, irikepkon ti suratko. Siak ni Helaman, ti anak ni Alma."
                }
            ]
        },
        "/study/scriptures/bofm/alma/59": {
            "uri": "/study/scriptures/bofm/alma/59",
            "title": "Alma 59",
            "data_type": "chapter",
            "chapter_name": "Kapitulo 59",
            "chapter_summary": [
                "Dawaten ni Moroni a papigsaen ni Pahoran ti buyot ni Helaman—Alaen dagiti Lamanite ti siudad ti Nephihah—Kapungtot ni Moroni ti gobierno. Agarup 62 S.C."
            ],
            "verses": [
                {
                    "number": 1,
                    "text": "Ita napasamak iti maika-tallopulo a tawen a panagturay dagiti ukom kadagiti tao ni Nephi, kalpasan ti panangawat ni Moroni ken pannakabasana iti surat ni Helaman, nalaus ti ragsakna gapu iti pagimbagan, wen, ti aglaplapusanan a balligi ni Helaman, iti pananggun-odna kadagidiay a daga a napukaw."
                },
                {
                    "number": 2,
                    "text": "Wen, ket impakaammona kadagiti amin a taona, iti amin a daga iti aglawlaw dayta a paset a yanna, tapno agragsakda met."
                },
                {
                    "number": 3,
                    "text": "Ket napasamak a nangipatulod a dagus iti surat ken ni Pahoran, a tinarigagayanna a nasken nga aguummong dagiti tao a mangpapigsa ken ni Helaman, wenno dagiti buyot ni Helaman, iti kasta mabalin a nalaklakana nga asikasuen dayta a paset ti daga a nakaskasdaaw a rimmang-ayanna iti pannakapasublina."
                },
                {
                    "number": 4,
                    "text": "Ket napasamak nga idi naipatulod ni Moroni daytoy a surat iti daga a Zarahemla, rinugianna manen ti nangisakab iti plano tapno mabalin a magun-odna ti nabati kadagidiay a sanikua ken siudad a naala kadakuada dagiti Lamanite."
                },
                {
                    "number": 5,
                    "text": "Ket napasamak nga idi kasta nga agsagsagana ni Moroni a mangraut kadagiti Lamanite a makidangadang, adtoy, rinaut dagiti Lamanite dagiti tao ni Nephihah, a naummong manipud iti siudad ti Moroni ken ti siudad ti Lehi ken ti siudad ti Morianton."
                },
                {
                    "number": 6,
                    "text": "Wen, immay pay dagidiay napilit a pumanaw manipud iti daga a Manti, ken manipud iti daga iti aglawlaw, ket nakitiponda kadagiti Lamanite iti daytoy a paset ti daga."
                },
                {
                    "number": 7,
                    "text": "Ket kasta ti nalaus a kaaduda, wen, ket umaw-awatda iti puersa iti inaldaw, babaen ti bilin ni Ammoron rinautda dagiti tao ni Nephihah, ket rinugianda ida a pinapatay iti nakaro a panangrangrangkay."
                },
                {
                    "number": 8,
                    "text": "Ket nakaad-adu dagiti buyotda a nakapilitan dagiti nabati kadagiti tao ni Nephihah a manglibas kadakuada; ket napanda la ket ngarud nakitipon iti buyot ni Moroni."
                },
                {
                    "number": 9,
                    "text": "Ket ita iti panangipapan ni Moroni a nasken nga adda tattao a maipatulod iti siudad ti Nephihah, a mangtulong kadagiti tao a mangasikaso iti dayta a siudad, ken iti pannakaammona a nalaklaka a malapdan ti pannakatnag ti siudad kadagiti ima dagiti Lamanite ngem iti pannakapasublina kadakuada, impapanna a nalakada nga asikasuen dayta a siudad."
                },
                {
                    "number": 10,
                    "text": "Ngarud imbatina amin a buyotna a mangasikaso kadagidiay a lugar a napasublina."
                },
                {
                    "number": 11,
                    "text": "Ket ita, nalaus ti ladingit ni Moroni idi makitana ti pannakapukaw ti siudad ti Nephihah, ket nangrugi nga agduadua, gapu iti kinadangkes dagiti tao, no dida matnag kadagiti ima dagiti kabsatda."
                },
                {
                    "number": 12,
                    "text": "Ita daytoy ti napasamak kadagiti amin a pangulo a kapitan. Nagduaduada ken nasdaawda met gapu iti kinadangkes dagiti tao, ket gapu daytoy iti balligi dagiti Lamanite kadakuada."
                },
                {
                    "number": 13,
                    "text": "Ket napasamak a nakapungtot ni Moroni iti gobierno, gapu iti dida panangikaskaso iti wayawaya ti pagilianda."
                }
            ]
        },
        "/study/scriptures/bofm/alma/60": {
            "uri": "/study/scriptures/bofm/alma/60",
            "title": "Alma 60",
            "data_type": "chapter",
            "chapter_name": "Kapitulo 60",
            "chapter_summary": [
                "Ireklamo ni Moroni ken ni Pahoran ti panangbaybay-a ti gobierno kadagiti buyot—Ipalubos ti Apo a mapapatay dagiti nalinteg—Aramaten dagiti Nephite ti amin a bileg ken pamuspusanda a mangisalakan iti bagbagida kadagiti kabusorda—Ipangta ni Moroni a makiranget iti gobierno malaksid no maited kadagiti buyotna ti kasapulanda a tulong. Agarup 62 S.C."
            ],
            "verses": [
                {
                    "number": 1,
                    "text": "Ket napasamak a nagsurat manen iti gobernador ti daga, nga isu ni Pahoran, ket dagitoy dagiti balikas nga insuratna, a kinunana: Adtoy, iturongko ti suratko ken ni Pahoran, iti siudad ti Zarahemla, nga isu ti pangulo nga ukom ken gobernador ti daga, ken kasta met kadagiti amin a pinili dagitoy a tao a mangituray ken mangiwanwan kadagiti aramid itoy a gubat."
                },
                {
                    "number": 2,
                    "text": "Ta adtoy, adda maysa a banag nga ibagak kadakuada babaen ti pangngeddeng; ta adtoy, ammoyo a mismo a natudingankayo a mamagkaykaysa kadagiti tao, ket armasanyo ida iti espada, ken iti kampilan, ken iti amin a kita ti igam a pakigubat, ket ibaonyo ida a sumaranget kadagiti Lamanite, iti sadino man a lugar a yanda iti dagatayo."
                },
                {
                    "number": 3,
                    "text": "Ket ita adtoy, ket kunak kadakayo a nagituredak ken kasta met dagiti taok, ken kasta met ni Helaman ken dagiti taona, nagsagabada iti nalaus a rigat; wen, a kas iti bisin, waw, ken bannog, ken amin a kita ti panagsagaba iti ania man a kita."
                },
                {
                    "number": 4,
                    "text": "Ngem adtoy, saankami a nagdayamudom ken nagasug iti amin dagitoy a panagrigatmi."
                },
                {
                    "number": 5,
                    "text": "Ngem adtoy, nadawel unay ti pannakapapatay dagiti taomi; wen, rinibu ti naidasay babaen ti espada, idinto a sabali koma ti napasamak no impaayanyo dagiti buyotmi iti umdas a puersa ken tulong. Wen, dakkel ti nagkuranganyo kadakami."
                },
                {
                    "number": 6,
                    "text": "Ket ita adtoy, tarigagayanmi a maammuan ti gapu daytoy nalaus ti kadakkelna a nagkurangan; wen, tarigagayanmi a maammuan ti gapu ti diyo panangikankano."
                },
                {
                    "number": 7,
                    "text": "Kabaelanyo kadi a panunoten ti agtugaw iti tronoyo a di mangikankano iti pannakipagrikna, idinto nga agsaksaknap ti pammapatay dagiti kabusoryo iti aglawlawyo? Wen, bayat ti panagpapatayda iti rinibu a kakabsatyo—"
                },
                {
                    "number": 8,
                    "text": "Wen, a kas kadagiti agpapaisalakan kadakayo, wen, nangikabil kadakayo iti kasasaad a mabalin a tulonganyo ida, wen, mabalinyo koma ti nangipatulod iti buyot kadakuada, ket naisalakanyo koma ti rinibu kadakuada a naidasay babaen ti espada."
                },
                {
                    "number": 9,
                    "text": "Ngem adtoy, saan la a daytoy—pinutedyo ti abastoyo kadakuada, isu nga adu ti nakiranget ken nangisebba iti biagda gapu iti dakkel a tarigagayda nga agpaay iti pagimbagan dagitoy a tao; wen, ket inaramidda daytoy idi dandanidan mapukaw iti bisin, gapu iti nalabes a panangbaybay-ayo kadakuada."
                },
                {
                    "number": 10,
                    "text": "Ket ita, patpatgek a kakabsatko—ta nasken a maipategkayo; wen, ken rumbeng a gutugotenyo ti bagbagiyo a naregregta nga agpaay iti pagimbagan ken ti wayawaya dagitoy a tao; ngem adtoy, nagbaybay-akayo kadakuada isu a maibukbok iti uloyo ti dara dagiti rinibu a kas bales; wen, ta nakadanon iti Dios ti ararawda, ken ti amin a rigrigatda—"
                },
                {
                    "number": 11,
                    "text": "Adtoy, ipagarupyo kadi a makapagtugawkayo kadagiti tronoyo, ket gapu iti aglaplapusanan a kinaimbag ti Dios uray no awan ti aramidenyo isalakannakayo? Adtoy, no ipapanyo a kastoy nagipapankayo iti awan kaes-eskanna."
                },
                {
                    "number": 12,
                    "text": "Ipapanyo kadi a, gapu iti kaadu dagiti kabsatyo a napapatay gapu dayta iti kinadangkesda? Kunak kadakayo, no impapanyo daytoy nagipapankayo iti awan kaes-eskanna; ta kunak kadakayo, adu ti napasag babaen ti espada; ket adtoy gapu iti pangngeddengyo;"
                },
                {
                    "number": 13,
                    "text": "Ta impalubos ti Apo a mapapatay dagiti nalinteg tapno mayetnag ti linteg ken ti panangukomna kadagiti nadangkes; ngarud diyo ipapan a napukaw dagiti nalinteg gapu ta napapatayda; ngem adtoy, simrekda iti paginanaan ti Apo a Diosda."
                },
                {
                    "number": 14,
                    "text": "Ket ita adtoy, kunak kadakayo, nalaus ti danagko amangan ta mayetnag ti panangukom ti Dios kadagitoy a tao, gapu iti nalaus a kinasadutda, wen, a kas iti kinasadut ti gobiernotayo, ken ti nalaus a panangbaybay-ada kadagiti kabsatda, wen, kadagidiay napapatay."
                },
                {
                    "number": 15,
                    "text": "Ta no saan a gapu iti kinadangkes nga immuna a nangrugi iti ulotayo, nabaelantayo koma dagiti kabusortayo ket awan koma ti bilegda a nangrimbaw kadatayo."
                },
                {
                    "number": 16,
                    "text": "Wen, no saan a gapu iti bimtak a gubat kadatayo met laeng; wen, no saan a gapu kadagitoy a lallaki-ti-ari, a nakaigapuan ti nabuslon a pannakaibukbok ti daratayo; wen, iti kanito a panagsusupangettayo, no pinagkaykaysatayo ti puersatayo a kas iti inaramidtayo ita; wen, no saan a gapu iti tarigagay iti bileg ken panangituray nga inaramid dagiti lallaki-ti-ari kadatayo; no napudnoda iti pagsayaatan ti wayawayatayo. Ken nakikanunongda kadatayo, a napan nangsaranget kadagiti kabusortayo, idinto nga intag-ayda kadatayo dagiti espadada, a nakaigapuan ti nabuslon a pannakaibukbok ti daratayo; wen, no simmarangettayo koma kadakuada babaen ti bileg ti Apo, nawaratayo koma dagiti kabusortayo, ta naaramid koma, a maibatay iti pannakatungpal ti balikasna."
                },
                {
                    "number": 17,
                    "text": "Ngem adtoy, ita darupendatayon dagiti Lamanite, umayda sakupen dagiti dagatayo, ken papatayenda dagiti taotayo iti espada, wen, dagiti babbaitayo ken dagiti ubbingtayo, ken kasta met nga alaenda ida a baluden, a pagsagabaenda ida iti amin a kita ti pammarigat, ket gapu daytoy iti nakaro a kinadangkes dagidiay agsapsapul iti bileg ken panangituray, wen, a kas kadagidiay lallaki-ti-ari."
                },
                {
                    "number": 18,
                    "text": "Ngem apay nga adu ti ibagak maipanggep itoy a banag? Ta awan ti ammotayo no di ti panaggamgamyo iti panangituray. Awan ti ammotayo no di ti kinatraidoryo iti pagilianyo."
                },
                {
                    "number": 19,
                    "text": "Wenno binaybay-andakami kadi gapu ta addakayo iti puso ti pagiliantayo ket napalawlawankayo iti talged, ket diyo napanunot ti nagpaitulod iti taraon kadakami, ken kasta met ti lallaki a mangpapigsa kadagiti buyotmi?"
                },
                {
                    "number": 20,
                    "text": "Nalipatanyo kadin dagiti bilin ti Apo a Diostayo? Wen, nalipatanyo kadin ti pannakabalud dagiti ammatayo? Nalipatanyo kadin ti namin-adu a daras a pannakawayawayatayo kadagiti ima dagiti kabusortayo?"
                },
                {
                    "number": 21,
                    "text": "Wenno ipapanyo kadi nga isalakannatayo pay ti Apo, bayat ti panagtugawtayo kadagiti tronotayo ket ditayo aramaten dagiti banag nga impaay kadatayo ti Apo?"
                },
                {
                    "number": 22,
                    "text": "Wen, agtugawkayo kadi nga awan ti ar-aramidenna bayat ti panangalikubkob kadatayo dagidiay rinibu, wen, ken pinullo a ribu, nga agtugtugaw met nga awan ti ar-aramidenna, idinto a rinibribu iti aglawlaw dagiti benneg ti daga ti maidasdasay babaen ti espada, wen, sugatsugat ken agdardara?"
                },
                {
                    "number": 23,
                    "text": "Ipapanyo kadi a kitaennakayo ti Dios nga awan ti basolna idinto nga agtugtugawkayo lattan a mangbuybuya kadagitoy a banag? Adtoy, kunak kadakayo, Saan. Ita kayatko a laglagipenyo a kinuna ti Dios a nasken a madalusan nga umuna ti uneg ti pagikkan, kalpasanna madalusan met ti ruarna."
                },
                {
                    "number": 24,
                    "text": "Ket ita, malaksid no pagbabawianyo ti naaramidyo, ket rugianyo ti bumangon ken agtrabaho, ket agipatulodkayo iti taraon ken lallaki kadakami, ken kasta met ken ni Helaman, tapno matulonganna dagidiay paset ti pagiliantayo a napasublina, ket tapno mapasublimi met dagiti nabati a sanikuatayo kadagitoy a paset, adtoy mainugot unay a saantayon a makisupanget kadagiti Lamanite agingga a saantayo pay nga umuna a madalusan ti uneg ti pagikkantayo, wen, a kas iti kangatuan a pangulo ti gobierno."
                },
                {
                    "number": 25,
                    "text": "Ket malaksid no awatenyo ti suratko, ket rummuarkayo ken ipakitayo kaniak ti pudno nga espiritu ti wayawaya, ket ikagumaanyo a papigsaen ken trinseraan dagiti buyottayo, ket ikkanyo ida iti taraon a saranayda, adtoy mangibatiak iti paset dagiti nawaya a taok a mangasikaso itoy a paset ti dagatayo, ken ibatik ti bileg ken bendision ti Dios kadakuada, tapno awan ti sabali a bileg a mangituray kadakuada—"
                },
                {
                    "number": 26,
                    "text": "Ket gapu daytoy iti nalaus a pammatida, ken ti panagituredda iti nakaro a rigatda—"
                },
                {
                    "number": 27,
                    "text": "Ket umayakto kadakayo, ket no asino man kadakayo ti adda tarigagayna iti wayawaya, wen, no adda uray no rissik ti wayawaya a nabati, adtoy sugsogankayo nga umalsa, nga agingga a mapukaw dagidiay adda tarigagayna nga umagaw iti bileg ken panangituray."
                },
                {
                    "number": 28,
                    "text": "Wen, adtoy saanak a mabuteng iti bileg ken ti panangiturayyo, ngem ti Diosko ti pagbutngak; ket maibatay kadagiti bilinna ti yiiggemko iti espada a pangsalaknibko iti pagiliak, ket gapu iti kinamanagbasolyo ti nagsagrapantayo iti adu a pukaw."
                },
                {
                    "number": 29,
                    "text": "Adtoy panawenen, wen, adtoyen ti panawen, a malaksid no allukoyenyo ti bagbagiyo a mangsalaknib iti pagilianyo ken dagiti ubbingtayo, agtillayon ti espada ti linteg iti ngatuenyo; wen, ket matnagto kadakayo ken sarungkarannakayo uray pay iti awan duadua a pakadadaelanyo."
                },
                {
                    "number": 30,
                    "text": "Adtoy, urayek ti tulongyo; ket, malaksid no ipaayandakami iti kaasi, adtoy, umayak kadakayo, uray pay iti daga a Zarahemla, ket dangrankayo iti espada, iti kasta mapukawto ti bilegyo a mangtubeng iti panagdur-as dagitoy a tao para iti wayawayami."
                },
                {
                    "number": 31,
                    "text": "Ta adtoy, saan nga ipalubos ti Apo nga agbiagkayo ket pumigsakayo iti kinamanagbasolyo a mangdadael kadagiti nalinteg a taona."
                },
                {
                    "number": 32,
                    "text": "Adtoy, ipapanyo kadi nga isalakannakayo ti Apo ket umay a mangukom kadagiti Lamanite, idinto a ti kannawidan dagiti ammada ti nakaigapuan ti gurada, wen, ket pinamindua pay dagidiay pimmanaw kadatayo, idinto a ti kinamanagbasolyo ket gapu iti panagayatyo iti dayag ken dagiti awan kaes-eskanna a banag iti lubong?"
                },
                {
                    "number": 33,
                    "text": "Ammoyo a naglabsingkayo kadagiti paglintegan ti Dios, ken ammoyo nga inlupeklupekyo ida iti saksakayo. Adtoy, kinuna ti Apo kaniak: No saan nga agbabawi dagiti tinudingam a gobernadormo kadagiti basbasolda ken iti kinamanagbasolda, mapanka a makibakal kadakuada."
                },
                {
                    "number": 34,
                    "text": "Ket ita adtoy, siak, ni Moroni, napilitanak, a maibatay iti katulagan nga inaramidko a mangtungpal kadagiti bilin ti Diosko; ngarud kayatko a kumarapetkayo iti balikas ti Dios, ket ipatulodyo a dagus kaniak dagiti abastoyo ken dagiti taoyo, ken kasta met ken ni Helaman."
                },
                {
                    "number": 35,
                    "text": "Ket adtoy, no diyo aramiden daytoy umayak a dagus kadakayo; ta adtoy, saan nga ipalubos ti Dios a mapukawkami iti bisin; ngarud itedna kadakami dagiti taraonyo, uray pay no kasapulan a babaen ti espada. Ita siguraduenyo a tungpalenyo ti balikas ti Dios."
                },
                {
                    "number": 36,
                    "text": "Adtoy, siak ni Moroni, ti pangulo a kapitanyo. Saanak nga agsapsapul iti bileg, ngem ibabak ketdi. Saanak nga agsapsapul iti dayaw iti lubong, ngem ti dayag ti Diosko, ken ti wayawaya ken pagimbagan ti pagiliak. Ket kasta ti panangrikepko iti suratko."
                }
            ]
        },
        "/study/scriptures/bofm/alma/61": {
            "uri": "/study/scriptures/bofm/alma/61",
            "title": "Alma 61",
            "data_type": "chapter",
            "chapter_name": "Kapitulo 61",
            "chapter_summary": [
                "Ibaga ni Pahoran ken ni Moroni ti ibubusor ken yaalsa iti gobierno—Alaen dagiti lallaki-ti-ari ti Zarahemla ket maitipon kadagiti Lamanite—Dumawat ni Pahoran iti tulong ti soldado a panggubat kadagiti immalsa. Agarup 62 S.C."
            ],
            "verses": [
                {
                    "number": 1,
                    "text": "Adtoy, ita napasamak nga iti saan a nabayag kalpasan ti panangipatulod ni Moroni iti suratna iti pangulo a gobernador, nakaawat iti surat a naggapu ken ni Pahoran, ti pangulo a gobernador. Ket dagitoy ti naawatna a balikas:"
                },
                {
                    "number": 2,
                    "text": "Siak, ni Pahoran, a pangulo a gobernador daytoy a daga, ipatulodko dagitoy a balikas ken ni Moroni, ti pangulo a kapitan ti buyot. Adtoy, kunak kenka, Moroni, a saanak nga agrag-o iti napalaus a rigatyo, wen, pagladingitenna ti kararuak."
                },
                {
                    "number": 3,
                    "text": "Ngem adtoy, adda dagidiay agrag-o iti panagrigatyo, wen, ta ngamin timmaudda nga immalsa kaniak, ken kasta met dagidiay taok a nawaya, wen, ket adu unay dagiti immalsa."
                },
                {
                    "number": 4,
                    "text": "Ket isuda dagidiay nagpanggep a mangpadisi kaniak iti pangukoman a nakaigapuan daytoy nakaro a panagbasol; ta nagaramatda iti nabileg a pammatiray-ok, ket inyaw-awanda ti puspuso dagiti taok, a nakaigapuan ti nasaem a panagtutuoktayo; tinipedda dagiti abastotayo, ken binutbutengda dagiti nawaya a taotayo tapno saanda nga umay kenka."
                },
                {
                    "number": 5,
                    "text": "Ket adtoy, pinapanawdak, ket nagkamangak iti daga ti Gideon, a kaduak dagiti tao a kabaelak nga itugot."
                },
                {
                    "number": 6,
                    "text": "Ket adtoy, nangipatulodak iti pakdaar iti intero a paset daytoy a daga; ket adtoy, inaldaw nga umayda kadakami, nga adda armasda, a panangsalaknibda iti pagilianda ken iti wayawayada, ken mangibales kadagiti nagbasolantayo."
                },
                {
                    "number": 7,
                    "text": "Ket immayda kadakami, a nakapakaritan dagiti immalsa kadakami, wen, iti kasta nagbutengda kadakami ket nagamakda nga immasideg a makibakal kadakami."
                },
                {
                    "number": 8,
                    "text": "Nasakupda ti daga, wenno ti siudad, ti Zarahemla; nangtudingda iti arida, ket nagsurat iti ari dagiti Lamanite, a nangilanadanna a nakitiponen kenkuana; nga immannugotanna iti pannakitipon nga asikasuenna ti siudad ti Zarahemla, a ti impapanna a panangasikaso nagbalin a gundaway dagiti Lamanite a mangparmek kadagiti nabati a daga, ket maipatugawto nga ari dagitoy a tao inton maparmekda iti babaen dagiti Lamanite."
                },
                {
                    "number": 9,
                    "text": "Ket ita, iti suratmo a nangbabalawam kaniak, ngem awan ti aniamanna; saanak a makagura, ngem maragsakanak iti kadakkel ti panagpuspusom. Siak, ni Pahoran, saanak nga agsapsapul iti bileg, malaksid la ti panangtaginayonko iti pangukomak tapno mataginayonko dagiti kalintegan ken wayawaya dagiti taok. Agtalinaed a natibker ti kararuak iti dayta a wayawaya a nangwayawayaan kadatayo ti Dios."
                },
                {
                    "number": 10,
                    "text": "Ket ita, adtoy, pagkedkedantayo ti kinadangkes uray pay no pakaibukbokan ti dara. Saantayo a pagayusen ti dara dagiti Lamanite no agtalinaedda iti bukodda a daga."
                },
                {
                    "number": 11,
                    "text": "Saantayo a pagayusen ti dara dagiti kabsattayo no saanda nga umalsa ket umiggemda iti espada a maibusor kadatayo."
                },
                {
                    "number": 12,
                    "text": "Itdentayo ti bagbagitayo a maisangol iti pannakaadipen no isu ti kasapulan iti linteg ti Dios, wenno no bilinennatayo a mangaramid itoy."
                },
                {
                    "number": 13,
                    "text": "Ngem adtoy dinatayo binilin a paiturayan kadagiti kabusortayo, ngem agtalektayo ketdi kenkuana, ket isalakannatayo."
                },
                {
                    "number": 14,
                    "text": "Ngarud, patpatgek a kabsatko, a Moroni, pagkedkedantayo ti dakes, ket no ania man a dakes ti saantayo a mapagkedkedan kadagiti espadatayo, wen, a kas iti yaalsa ken isusuppiat, pagkedkedantayo ida babaen dagiti espadatayo, tapno mapagtalinaedtayo ti wayawayatayo, tapno agragsaktayo iti naindaklan a gundaway ti simbaantayo, ken iti pagannurotan ti Mannubbottayo ken Diostayo."
                },
                {
                    "number": 15,
                    "text": "Ngarud, umayka kaniak a dagus a mangikuyogka iti sumagmamano a taom, ket ibatim kada Lehi ken Teancum dagiti dadduma; ikkam ida iti bileg a mangidaulo iti gubat iti dayta a paset ti daga, a maibatay iti Espiritu ti Dios, nga isu met la ti espiritu ti wayawaya nga adda kadakuada."
                },
                {
                    "number": 16,
                    "text": "Adtoy impatulodak ida iti bassit nga abasto, tapno saanda a mapukaw agingga a makaumayka kaniak."
                },
                {
                    "number": 17,
                    "text": "Pagkaykaysaem ti ania man a bileg a kabaelam iti pannagnam, ket dagdagusenmi ti mapan sumaranget kadagiti sumupsuppiat, iti bileg ti Diostayo a maibatay iti pammati nga adda kadatayo."
                },
                {
                    "number": 18,
                    "text": "Ket sakupentayo ti siudad ti Zarahemla, tapno makagun-odtayo iti ad-adu a taraon nga ipatulodtayo kada Lehi ken Teancum; wen, rautentayo ida babaen ti bileg ti Apo, ket paggibusentayo daytoy dakkel a kinamanagbasol."
                },
                {
                    "number": 19,
                    "text": "Ket ita, Moroni, agrag-oak iti pannakaawatko itoy suratmo, ta nagdanagak bassit maipanggep iti nasken nga aramidentayo, no nainkalintegan kadatayo ti mangraut kadagiti kabsattayo."
                },
                {
                    "number": 20,
                    "text": "Ngem kinunam, malaksid no agbabawida binilinnaka ti Apo a mapan sumaranget kadakuada."
                },
                {
                    "number": 21,
                    "text": "Penkem a mapapigsam da Lehi ken Teancum iti Apo; ibagam kadakuada a dida agbuteng, ta isalakan ida ti Dios, wen, ken kasta met amin dagiti makaibtur iti dayta wayawaya a nangwayawayaan kadakuada ti Dios. Ket ita irikepkon ti suratko iti patpatgek a kabsatko, a ni Moroni."
                }
            ]
        },
        "/study/scriptures/bofm/alma/62": {
            "uri": "/study/scriptures/bofm/alma/62",
            "title": "Alma 62",
            "data_type": "chapter",
            "chapter_name": "Kapitulo 62",
            "chapter_summary": [
                "Magna ni Moroni a mapan tumulong ken ni Pahoran iti daga a Gideon—Mapapatay dagiti lallaki-ti-ari nga agkedked a mangsalaknib iti pagilianda—Mapasubli da Pahoran ken Moroni ti Nephihah—Adu a Lamanite ti makitipon kadagiti tao ni Ammon—Papatayen ni Teancum ni Ammoron sa met mapapatay—Mapapanaw dagiti Lamanite iti daga, ket mapatibker ti kappia—Agsubli ni Helaman iti naespirituan a panagserbi ket bangonenna ti Simbaan. Agarup 62–57 S.C."
            ],
            "verses": [
                {
                    "number": 1,
                    "text": "Ket ita napasamak nga idi naawat ni Moroni daytoy a surat naparegta ti pusona, ken napno iti aglaplapusanan a rag-o gapu iti kinapudno ni Pahoran, a saan met a mangliliput iti wayawaya ken iti pagsayaatan ti pagilianna."
                },
                {
                    "number": 2,
                    "text": "Ngem nalaus met ti ladingitna gapu iti kinamanagbasol dagidiay nangpapanaw ken ni Pahoran iti pangukoman, wen, iti ababa a pannao gapu kadagidiay immalsa iti pagilianda ken kasta met iti Diosda."
                },
                {
                    "number": 3,
                    "text": "Ket napasamak a nangala ni Moroni iti bassit a bilang ti lallaki, a maibatay iti tarigagay ni Pahoran, ket inikkanna da Lehi ken Teancum iti pammalubos a mangidaulo kadagiti nabati a buyot, ket nagnada a nagturong iti daga a Gideon."
                },
                {
                    "number": 4,
                    "text": "Ket inisana ti wagayway ti wayawaya iti sadino man a lugar a serkanna, ket nakagun-od iti bileg a kabaelanna iti amin a nagnaanna a nagturong iti daga a Gideon."
                },
                {
                    "number": 5,
                    "text": "Ket napasamak a rinibu ti nagdadarison iti wagaywayna, ket intag-ayda dagiti espadada iti panangsalaknibda iti wayawayada, tapno saanda a maadipen."
                },
                {
                    "number": 6,
                    "text": "Ket kasta, idi mapagtitipon ni Moroni ti asino man a lallaki iti amin a nagnaanna, nakadanon iti daga a Gideon; ket iti panangikaykaysana iti buyotna kadagiti buyot ni Pahoran nagbalinda a nakapigpigsa, a napigpigsada pay ngem kadagiti tao ni Pachus, nga ari dagiti sumupsuppiat a nangpapanaw kadagiti nawaya a tao manipud iti daga a Zarahemla ken nangsakup iti daga."
                },
                {
                    "number": 7,
                    "text": "Ket napasamak a napan da Moroni ken Pahoran a kaduada dagiti buyotda iti daga a Zarahemla, ket nagtarusda iti siudad, ket sinabatda dagiti tao ni Pachus, isu a nakidangadangda."
                },
                {
                    "number": 8,
                    "text": "Ket adtoy, napapatay ni Pachus ket nabalud dagiti taona, ket naisubli ni Pahoran iti pangukomanna."
                },
                {
                    "number": 9,
                    "text": "Ket inawat dagiti tao ni Pachus ti pannakausigda, a maibatay iti paglintegan, ket kasta met dagiti lallaki-ti-ari, a naipisok iti pagbaludan; ket napapatayda a maibatay iti paglintegan; wen, dagiti tao ni Pachus ken dagiti lallaki-ti-ari, asino man a di immiggem iti armas a mangsalaknib iti pagilianda, ngem kinarangetda ketdi, napapatayda."
                },
                {
                    "number": 10,
                    "text": "Ket kasta ti mainugot a maaramid tapno maipakan a siiiget daytoy a paglintegan para iti talged ti pagilianda; wen, ket asino man a naduktalan a nangtallikud iti wayawayada napatay a dagus a maibatay iti paglintegan."
                },
                {
                    "number": 11,
                    "text": "Ket kasta ti naggibusan ti maika-tallopulo a tawen a panangituray dagiti ukom kadagiti tao ni Nephi; napasubli da Moroni ken Pahoran ti kappia iti daga a Zarahemla, kadagiti taoda, a nangipataw iti patay kadagiti saan a napudno iti wayawaya."
                },
                {
                    "number": 12,
                    "text": "Ket napasamak iti panangrugi ti maika-tallopulo-ket-maysa a tawen iti panangituray dagiti ukom kadagiti tao ni Nephi, imbilin a dagus ni Moroni a maipatulod ti abasto, ken kasta met ti buyot ti innem a ribu a lallaki a maipatulod ken ni Helaman, a tumulong kenkuana iti pannakataginayon dayta a paset ti daga."
                },
                {
                    "number": 13,
                    "text": "Ken imbilinna met a ti buyot ti innem a ribu a lallaki, nga addaan iti umdas a taraon, maipatulod kadagiti buyot da Lehi ken Teancum. Ket napasamak a naaramid daytoy a pangtrinsera iti daga kadagiti Lamanite."
                },
                {
                    "number": 14,
                    "text": "Ket napasamak a da Moroni ken Pahoran, kalpasan ti panangibatida iti dakkel a bilang ti lallaki iti daga a Zarahemla, nagnada a kaduada ti dakkel a bilang ti lallaki a nagturong iti daga a Nephihah, ta inkeddengda a paksiaten dagiti Lamanite iti dayta a siudad."
                },
                {
                    "number": 15,
                    "text": "Ket napasamak a bayat ti pannagnada nga agturong iti daga, nangalada iti dakkel a bilang ti lallaki kadagiti Lamanite, ket adu kadakuada ti pinapatayda, ken innalada dagiti abastoda ken dagiti igamda a pakigubat."
                },
                {
                    "number": 16,
                    "text": "Ket napasamak kalpasan ti panangalada kadakuada, imbilinda kadakuada a sumrek iti katulagan a saandanton nga umiggem iti igamda a pakigubat kadagiti Nephite."
                },
                {
                    "number": 17,
                    "text": "Ket idi makastrekdan itoy a katulagan imbaonda ida a makipagtaeng kadagiti tao ni Ammon, ket agarup nga uppat a ribu ti bilangda a di napapatay."
                },
                {
                    "number": 18,
                    "text": "Ket napasamak nga idi mapapanawda ida intuloyda ti nagna nga agturong iti daga a Nephihah. Ket napasamak nga idi makadanonda iti siudad ti Nephihah, impatakderda dagiti toldada kadagiti patag ti Nephihah, nga asideg iti siudad ti Nephihah."
                },
                {
                    "number": 19,
                    "text": "Ita tarigagay ni Moroni a rummuar dagiti Lamanite a makibakal kadakuada, iti patag; ngem dagiti Lamanite, iti pannakaammoda iti nalaus a reggetda, ken iti kaadda ti dakkel a bilangda, ngarud dida nagtured nga immasideg kadakuada; ngarud dida napan nakibakal iti dayta nga aldaw."
                },
                {
                    "number": 20,
                    "text": "Ket idi dimteng ti rabii, sinarakusok ni Moroni ti kasipngetan ti rabii, ket dimteng iti tuktok ti bakud a mangwanawan no ania a paset ti siudad ti nagkampuan ti buyot dagiti Lamanite."
                },
                {
                    "number": 21,
                    "text": "Ket napasamak nga addada iti daya, iti asideg ti pagserkan; ket matmaturogda amin. Ket ita nagsubli ni Moroni iti yan ti buyotna, ket imbilinna nga agsaganada a dagus iti nalalagda a tali ken agdan, a maipauyaoy iti akin-uneg a bakrang ti bakud manipud iti tuktokna."
                },
                {
                    "number": 22,
                    "text": "Ket napasamak nga imbilin ni Moroni a magna dagiti taona a mapan iti tuktok ti bakud, ket bumabada iti dayta a paset ti siudad, wen, uray pay iti laud, a saan a nangikampuan dagiti Lamanite kadagiti buyotda."
                },
                {
                    "number": 23,
                    "text": "Ket napasamak a nakababada amin iti siudad iti rabii, babaen ti nalalagda a tali ken dagiti agdanda; isu nga iti kabigatanna addada aminen iti uneg ti bakud ti siudad."
                },
                {
                    "number": 24,
                    "text": "Ket ita, idi makariing dagiti Lamanite ket nakitada dagiti buyot ni Moroni iti uneg ti bakud, nakigtotda iti kasta unay, isu a nagtatarayda a rimmuar."
                },
                {
                    "number": 25,
                    "text": "Ket ita idi nakita ni Moroni ti panagdardarasda a manglibas kenkuana, imbilinna kadagiti taona a kamatenda ida, ket adu ti pinapatayda, ken adu ti sabali nga inalikubkobda, ket imbaludda ida; ket kimmamang dagiti nabati kadakuada iti daga a Moroni, nga adda iti beddeng nga igid ti baybay."
                },
                {
                    "number": 26,
                    "text": "Kasta ti pannakagun-od da Moroni ken Pahoran a mangsakup iti siudad ti Nephihah nga awan ti uray no maysa a kararua a napukaw; ket adu kadagiti Lamanite ti napapatay."
                },
                {
                    "number": 27,
                    "text": "Ita napasamak nga adu kadagiti Lamanite a balud ti nagtarigagay a kumappon kadagiti tao ni Ammon ken agbalin a nawaya a tattao."
                },
                {
                    "number": 28,
                    "text": "Ket napasamak a kas iti kaadu ti nagtarigagay, naited kadakuada ti maibatay iti tarigagayda."
                },
                {
                    "number": 29,
                    "text": "Ngarud, kimmappon amin a balud a Lamanite kadagiti tao ni Ammon, ket rinugianda ti napasnek a panagtrabahoda, agsukay iti daga, agpatubo iti amin a kita ti bukbukel, ken amin a kita ti dinguen ken arban; ket kasta ti pannakapalag-an dagiti Nephite iti nadagsen nga imetda; wen, iti kasta napalag-ananda kadagiti amin a balud dagiti Lamanite."
                },
                {
                    "number": 30,
                    "text": "Ita napasamak a ni Moroni, kalpasan ti pannakagun-odna a mangsakup iti siudad ti Nephihah, a nakaala iti adu a balud, a nangkissay a di nangin-ines kadagiti buyot dagiti Lamanite, ken pannakapasublina iti adu kadagiti Nephite a nabalud, a nangpapigsa iti uray la nga iti buyot ni Moroni; ngarud napan ni Moroni iti daga a Lehi manipud iti daga a Nephihah."
                },
                {
                    "number": 31,
                    "text": "Ket napasamak nga idi nakita dagiti Lamanite nga umas-asideg ni Moroni kadakuada, nagbutengda manen ket tinarayanda ti buyot ni Moroni."
                },
                {
                    "number": 32,
                    "text": "Ket napasamak a kinamat ida ni Moroni ken ti buyotna iti tunggal siudad, agingga a nasabat ida da Lehi ken Teancum; ket tinarayan dagiti Lamanite da Lehi ken Teancum, uray pay iti beddeng nga igid ti baybay, agingga a nakadanonda iti daga a Moroni."
                },
                {
                    "number": 33,
                    "text": "Ket sangsangkamaysa a naummong dagiti buyot dagiti Lamanite, iti kasta nagkaykaysada iti daga a Moroni. Ita ni Ammoron, ti ari dagiti Lamanite, naikuyog met kadakuada."
                },
                {
                    "number": 34,
                    "text": "Ket napasamak a nagkampo da Moroni ken Lehi ken Teancum a kaduada dagiti buyotda iti aglawlaw a beddeng ti daga a Moroni, iti kasta naalikubkob dagiti Lamanite iti beddeng nga asideg ti langalang iti abagatan, ken iti beddeng nga asideg ti langalang iti daya."
                },
                {
                    "number": 35,
                    "text": "Ket kasta ti panagkampoda iti nagpatnag. Ta adtoy, nabannog met dagiti Nephite ken dagiti Lamanite gapu iti atiddog a pinagnada; ngarud saanda a rinisut iti ania man a nainsiriban nga aramid iti rabii, malaksid ni Teancum; ta nalaus ti pungtotna ken ni Ammoron, iti kasta imbilangna ni Ammoron, ken ni Amalickiah a kabsatna, a puon daytoy dakkel ken napaut a gubatda kadagiti Lamanite, a gapu ti nakaro a gubat ken pannakaibukbok ti dara, wen, ken nakaro a bisin."
                },
                {
                    "number": 36,
                    "text": "Ket napasamak nga iti nakaro a pungtot ni Teancum napan iti kampo dagiti Lamanite, ket bimmaba iti bakud ti siudad. Ket napan a nangitugot iti tali, a nagakar-akar, iti kasta nasarakanna ti ari; ket dinuyokna iti pika, a naiwekwek iti asideg ti pusona. Ngem adtoy, nariing ti ari dagiti katulonganna sakbay a natay, iti kasta kinamatda ni Teancum, ket pinapatayda."
                },
                {
                    "number": 37,
                    "text": "Ita napasamak nga idi naammuan da Lehi ken Moroni ti ipapatay ni Teancum nalaus ti ladingitda; ta adtoy, isu ti tao a nakiranget a simamaingel para iti pagilianna, wen, ti pudno a gayyem ti wayawaya; ket nagsagaba iti adu a nakaro ti saemna a rigat. Ngem adtoy, natay, ket awanen ditoy daga."
                },
                {
                    "number": 38,
                    "text": "Ita napasamak a nagna da Moroni iti kabigatanna, ket napanda kadagiti Lamanite, iti kasta pinapatayda ida iti nakaro ti kinadawelna a pammapatay; ket pinapanawda ida iti daga; ket pimmanawda, a saanda a nagsubli iti dayta a kanito kadagiti Nephite."
                },
                {
                    "number": 39,
                    "text": "Ket kasta ti naggibusan ti maika-tallopulo-ket-maysa a tawen a panangituray dagiti ukom kadagiti tao ni Nephi; ket kasta ti panaggugubatda, ken nakaibukbokan ti dara, ken bisin, ken rigrigat, iti uneg ti adu a tawen."
                },
                {
                    "number": 40,
                    "text": "Ket adda nadangkok a panagpapatay, ken panagsusupanget, ken sinnuppiat, ken amin a kita ti panagbasol dagiti tao ni Nephi; nupay kasta para iti pagsayaatan dagiti nalinteg, wen, gapu kadagiti kararag dagiti nalinteg, naisalakanda."
                },
                {
                    "number": 41,
                    "text": "Ngem adtoy, gapu iti nalabes a kaatiddog ti gubat dagiti Nephite ken dagiti Lamanite adu ti napatangken, gapu iti nalabes a kaatiddog ti gubat; ken adu ti napalukneng gapu iti rigrigatda, iti kasta nga impakumbabada ti bagbagida iti Dios, a kas iti naimpusuan a panagpakumbaba."
                },
                {
                    "number": 42,
                    "text": "Ket napasamak a kalpasan ti panangtrinsera ni Moroni kadagitoy a paset ti daga a nabatad unay kadagiti Lamanite, agingga a naan-anayen ti tibkerda, nagsubli iti siudad ti Zarahemla; ken kasta met a nagsubli ni Helaman iti lugar a tawidna; ket adda manen nabangon a kappia kadagiti tao ni Nephi."
                },
                {
                    "number": 43,
                    "text": "Ket inyawat ni Moroni ti panangidaulo kadagiti buyotna iti ima ti lalaki nga anakna, a Moronihah ti naganna; ket naginana iti balayna tapno busbosenna dagiti nabati nga aldawna a siuulimek."
                },
                {
                    "number": 44,
                    "text": "Ket nagsubli ni Pahoran iti pangukomanna; ket nagsubli manen ni Helaman a mangisuro kadagiti tao iti balikas ti Dios; ta gapu iti adu a gubat ken sinnupanget mainugot unay a maaramid manen ti pagannurotan iti simbaan."
                },
                {
                    "number": 45,
                    "text": "Ngarud, napan ni Helaman ken dagiti kabsatna, ket impakdaarda ti balikas ti Dios a napnuan iti bileg a manggutugot iti adu a tao iti kinadangkesda, a namagbabawi kadakuada kadagiti basolda ken tapno mabuniagan iti Apo a Diosda."
                },
                {
                    "number": 46,
                    "text": "Ket napasamak nga impasdekda manen ti simbaan ti Dios, iti intero a daga."
                },
                {
                    "number": 47,
                    "text": "Wen, ket naaramid ti pagannurotan maipanggep iti paglintegan. Ket napili dagiti ukomda, ken dagiti pangulo nga ukomda."
                },
                {
                    "number": 48,
                    "text": "Ket nangrugi manen a rimmang-ay dagiti tao ni Nephi iti daga, ket nangrugida nga umadu ken nagbalinda a nakapigpigsa manen iti daga. Ken nangrugida manen a bimmaknang iti uray la nga."
                },
                {
                    "number": 49,
                    "text": "Ngem iti laksid ti kinabaknangda, wenno ti pigsada, wenno ti ibabaknangda, saanda a naitag-ay iti pannakkel kadagiti matada; wenno nabuntog a makalagip iti Apo a Diosda; ngem nalaus ti panangipakumbabada iti bagbagida kenkuana."
                },
                {
                    "number": 50,
                    "text": "Wen, nalagipda no kasano ti kinaindaklan dagiti banag nga inaramid kadakuada ti Apo, nga insalakanna ida iti patay, ken iti pannakaadipen, ken iti pagbaludan, ken iti amin a kita ti panagrigat, ken insalakanna ida kadagiti ima dagiti kabusorda."
                },
                {
                    "number": 51,
                    "text": "Ket nagtultuloy ti panagkararagda iti Apo a Diosda, iti kasta binendisionan ti Apo ida, isu a nagbalinda a napigsa ken rimmang-ay iti daga."
                },
                {
                    "number": 52,
                    "text": "Ket napasamak a naaramid amin dagitoy a banag. Ket natay ni Helaman, iti maika-tallopulo-ket-lima a tawen a panangituray dagiti ukom kadagiti tao ni Nephi."
                }
            ]
        },
        "/study/scriptures/bofm/alma/63": {
            "uri": "/study/scriptures/bofm/alma/63",
            "title": "Alma 63",
            "data_type": "chapter",
            "chapter_name": "Kapitulo 63",
            "chapter_summary": [
                "Alaen ni Shiblon sa kalpasanna ni Helaman iti ikutda ti sagrado a kasuratan—Adu a Nephite ti agbiahe iti daga nga agpaamianan—Agaramid ni Hagoth iti bapor, nga agdaliasat iti laud a baybay—Abaken da Moronihah dagiti Lamanite iti dangadang. Agarup 56–52 S.C."
            ],
            "verses": [
                {
                    "number": 1,
                    "text": "Ket napasamak iti panangrugi ti maika-tallopulo-ket-innem a tawen a panangituray dagiti ukom kadagiti tao ni Nephi, nga innala ni Shiblon iti ikutna dagiti sagrado a banag nga inted ni Alma ken ni Helaman."
                },
                {
                    "number": 2,
                    "text": "Ket nalinteg a tao, ket nagna a sililinteg iti sango ti Dios; ket tinungpalna ti agaramid iti nasayaat a kankanayon, a mangtungpal kadagiti bilin ti Apo a Diosna; ken kasta met iti kabsatna."
                },
                {
                    "number": 3,
                    "text": "Ket napasamak a natay met ni Moroni. Ket kasta ti panaggibus ti maika-tallopulo-ket-innem a tawen a panagturay dagiti ukom."
                },
                {
                    "number": 4,
                    "text": "Ket napasamak nga iti maika-tallopulo-ket-pito a tawen a panagturay dagiti ukom, adda dakkel a ragup ti lallaki, nga umabot iti lima-ribu-ken-uppat-a-gasut a lallaki, a kaduada dagiti assawa ken annakda, a pimmanaw iti daga a Zarahemla a nagturong iti daga nga agpaamianan."
                },
                {
                    "number": 5,
                    "text": "Ket napasamak a ni Hagoth, isu a nalaus ti kinamanagusisana a tao, ngarud napan nagaramid iti nalaus ti kadakkelna a bapor, iti beddeng ti daga a Bountiful, iti daga a Desolation, ket indaongna iti laud a baybay, iti nailet a tengnged nga agturong iti daga nga agpaamianan."
                },
                {
                    "number": 6,
                    "text": "Ket adtoy, adu kadagiti Nephite ti simrek itoy ken nagdaliasat nga adu ti abastoda, ken kasta met nga adu ti babbai ken ubbing; ket nagturongda iti amianan. Ket kasta ti naggibusan ti maika-tallopulo-ket-pito a tawen."
                },
                {
                    "number": 7,
                    "text": "Ket iti maika-tallopulo-ket-walo a tawen, nangbangon daytoy a tao iti sabali a bapor. Ket nagsubli met ti immuna a bapor, ket ad-adu pay a tao ti simrek itoy; ken adu met ti intugotda nga abasto, ket nagturongda manen iti daga nga agpaamianan."
                },
                {
                    "number": 8,
                    "text": "Ket napasamak nga awanen ti nakangngegan kadakuada. Ket ipapanmi a nalmesda iti lansad ti baybay. Ket napasamak a maysa pay a bapor ti nagdaliasat; ket no sadino ti nagturonganna dimi ammo."
                },
                {
                    "number": 9,
                    "text": "Ket napasamak nga itoy a tawen adu a tao ti napan itoy a daga nga agpaamianan. Ket kasta ti naggibusan ti maika-tallopulo-ket-walo a tawen."
                },
                {
                    "number": 10,
                    "text": "Ket napasamak iti maika-tallopulo-ket-siam a tawen a panagturay dagiti ukom, natay met ni Shiblon, ket napan ni Corianton iti daga nga agpaamianan babaen ti bapor, a mangitulod iti abasto dagiti tao a napan iti dayta a daga."
                },
                {
                    "number": 11,
                    "text": "Ngarud nagbalin a mainugot ken ni Shiblon a mangitalek kadagidiay sagrado a banag, sakbay ti ipapatayna, iti lalaki nga anak ni Helaman, a managan iti Helaman, a naipasurot iti nagan ti amana."
                },
                {
                    "number": 12,
                    "text": "Ita adtoy, naisurat ken naipatulod amin dagidiay kitikit nga adda iti ikut ni Helaman kadagiti annak ti tattao iti intero amin a daga, malaksid kadagidiay paset nga imbilin ni Alma a di papanan."
                },
                {
                    "number": 13,
                    "text": "Nupay kasta, nasken a maitalimeng a sagrado dagitoy a banag, ket maipaima kadagiti kaputotan nga aglabas; ngarud, itoy a tawen, naitalekda ken ni Helaman, sakbay ti ipapatay ni Shiblon."
                },
                {
                    "number": 14,
                    "text": "Ket napasamak pay itoy a tawen nga adda sumagmamano a sumupsuppiat a napan kadagiti Lamanite; ket nasugsoganda manen nga agpungtot kadagiti Nephite."
                },
                {
                    "number": 15,
                    "text": "Ken iti met la daytoy a tawen bimmabada nga aduan iti buyot a manggubat kadagiti tao ni Moronihah, wenno maibusor iti buyot ni Moronihah, a nakaabakanda ken namagsubli kadakuada iti dagdagada, a naglak-am iti adu a pukaw."
                },
                {
                    "number": 16,
                    "text": "Ket kasta ti naggibusan ti maika-tallopulo-ket-siam a tawen a panangituray dagiti ukom kadagiti tao ni Nephi."
                },
                {
                    "number": 17,
                    "text": "Ket kasta ti naggibusan ti pakaammo ni Alma, ken ni Helaman nga anakna a lalaki, ken kasta met ni Shiblon, nga anakna."
                }
            ]
        },
        "/study/scriptures/bofm/hel/1": {
            "uri": "/study/scriptures/bofm/hel/1",
            "title": "Helaman 1",
            "data_type": "chapter",
            "chapter_name": "Kapitulo 1",
            "chapter_summary": [
                "Agbalin a pangulo ti ukom ni Pahoran a maikadua ket patayen ni Kishkumen—Sukatan ni Pacumeni iti pangukoman—Idauluan ni Coriantumr dagiti buyot dagiti Lamanite, sakupenna ti Zarahemla, ket patayenna ni Pacumeni—Abaken ni Moronihah dagiti Lamanite ket mapasublida ti Zarahemla ken mapapatay ni Coriantumr. Agarup 52–50 S.C."
            ],
            "book_title": "Ti Libro ni Helaman",
            "book_intro": [
                "1 Ti pakaammo dagiti Nephite. Dagiti gubat ken sinnupangetda, ken dagiti sinnuppiatda. Ken kasta met dagiti padto ti adu a nasantuan a propeta, sakbay ti yaay ni Cristo, a maibatay kadagiti sinurat ni Helaman, nga anak a lalaki ni Helaman, ken kasta met a maibatay kadagiti sinurat dagiti annakna a lallaki, uray pay iti yaay ni Cristo. Ken kasta met nga adu dagiti Lamanite a napasurot. Ti pakaammuan ti pannakapasurotda. Ti pakaammuan iti kinalinteg dagiti Lamanite, ken ti kinadangkes ken makarimon nga aramid dagiti Nephite, a maibatay iti sinurat ni Helaman, ken dagiti annakna a lallaki, uray pay iti yaay ni Cristo, a maawagan iti libro ni Helaman, ken dadduma pay."
            ],
            "verses": [
                {
                    "number": 1,
                    "text": "Ket ita adtoy, napasamak iti panangrugi ti maikapat-a-pulo a tawen a panangituray dagiti ukom kadagiti tao ni Nephi, narugian ditoy ti nadagsen a kasasaad dagiti tao dagiti Nephite."
                },
                {
                    "number": 2,
                    "text": "Ta adtoy, natay ni Pahoran, ket pimmanaw iti daga; ngarud nangrugi ti nakaro a panagsusupanget maipanggep iti agtugaw iti pangukoman kadagiti agkakabsat, a lallaki nga annak ni Pahoran."
                },
                {
                    "number": 3,
                    "text": "Ita dagitoy dagiti nagan dagiti agsisinnupanget iti pangukoman, a puon met ti pagsusupangetan dagiti tao: Ni Pahoran, ni Paanchi, ken ni Pacumeni."
                },
                {
                    "number": 4,
                    "text": "Ita saan la a dagitoy dagiti lallaki nga annak ni Pahoran (agsipud ta aduda), ngem dagitoy ti agiinnagaw iti pangukoman; ngarud, isuda ti gapu ti nagkatlo a pannakabingay dagiti tao."
                },
                {
                    "number": 5,
                    "text": "Nupay kasta, napasamak a ni Pahoran ti dinutokan ti timek dagiti tao nga agbalin a pangulo nga ukom ken gobernador dagiti tao ni Nephi."
                },
                {
                    "number": 6,
                    "text": "Ket napasamak a ni Pacumeni, idi nakitana a dina magun-od ti pangukoman, nakikaysa iti timek dagiti tao."
                },
                {
                    "number": 7,
                    "text": "Ngem adtoy, ni Paanchi, ken dagiti dadduma a tao nga agtarigagay nga isu ti agbalin a gobernadorda, napalaus ti pungtotda; ngarud, patiray-okanna koman dagiti tao nga umalsa kadagiti kabsatda."
                },
                {
                    "number": 8,
                    "text": "Ket napasamak nga idi aramidenna koman daytoy, adtoy, natiliw, ket nausig babaen ti timek dagiti tao, ket nakedngan a matay; agsipud ta indauluanna ti yaalsa ken ginandatna ti mangdadael iti wayawaya dagiti tao."
                },
                {
                    "number": 9,
                    "text": "Ita idi nakita dagiti tao nga agtarigagay nga isu ti agbalin a gobernadorda a nakedngan a matay, ngarud nakapungtotda, ket adtoy, impatulodda ti maysa a Kishkumen, uray pay iti pangukoman ni Pahoran, ket pinapatayna ni Pahoran bayat panagtugawna iti pangukoman."
                },
                {
                    "number": 10,
                    "text": "Ket kinamat dagiti katulongan ni Pahoran; ngem adtoy, kasta unay ti partak ti panagtaray ni Kishkumen ket awan ti nakakamat kenkuana."
                },
                {
                    "number": 11,
                    "text": "Ket napan kadagiti tao a nangibaon kenkuana, ket simrekda amin iti katulagan, wen, nagsapatada iti agnanayon a Namarsuada, a didanto ilatak iti asino man a pinapatay ni Kishkumen ni Pahoran."
                },
                {
                    "number": 12,
                    "text": "Ngarud, saan a nailasin dagiti tao ni Nephi ni Kishkumen ta nanglimlimo iti daydi a kanito a panangpatayna ken ni Pahoran. Ket ni Kishkumen ken ti bunggoyna, a kaduana iti katulagan, nakilaokda kadagiti tao, iti wagas a dida ida mailasin; ngem kas iti kaadu dagiti nasarakan kadakuada ti nakedngan a matay."
                },
                {
                    "number": 13,
                    "text": "Ket ita adtoy, nadutokan ni Pacumeni, a maibatay iti timek dagiti tao, nga agbalin a pangulo nga ukom ken gobernador dagiti tao, a mangituray a mangisaup ken ni Pahoran a kabsatna; ket naibatay iti kalinteganna. Ket naaramid amin dagitoy iti maikapat-a-pulo a tawen a panagturay dagiti ukom; ket adda gibusna."
                },
                {
                    "number": 14,
                    "text": "Ket napasamak iti maikapat-a-pulo-ket-maysa a panagturay dagiti ukom, a nakaurnong dagiti Lamanite iti adu a buyot a lallaki, ket naarmasanda iti espada, ken kampilan, ken pana, ken bai ken bistukol, ken kabal, ken amin a kita ti kalasag."
                },
                {
                    "number": 15,
                    "text": "Ket bimmabada manen a makidangadang kadagiti Nephite. Ket indauluan ida ti maysa a lalaki nga agnagan iti Coriantumr, nga an-annabo ni Zarahemla; a sumupsuppiat kadagiti Nephite; ket dakkel ken maingel a lalaki."
                },
                {
                    "number": 16,
                    "text": "Ngarud, ti ari dagiti Lamanite, nga agnagan iti Tubaloth, a lalaki nga anak ni Ammoron, a nangipapan a ni Coriantumr, a maingel a lalaki, makatakder a mangbusor kadagiti Nephite, babaen ti pigsana, ken iti naindaklan a siribna, isu nga iti panangipatulodda kenkuana nasken nga abakenna dagiti Nephite."
                },
                {
                    "number": 17,
                    "text": "Ngarud sinugsoganna ida nga agpungtot, ket inukkonna amin dagiti buyotna, ket dinutokanna ni Coriantumr a dadauloda, ket imbilinna a magnada a mapan iti daga a Zarahemla a makidangadang kadagiti Nephite."
                },
                {
                    "number": 18,
                    "text": "Ket napasamak a gapu iti adu a panagsusupanget ken adu a rigat iti gobierno, a dida nakasagana iti umdas a mangbantay iti daga a Zarahemla; ta impapanda a saan nga umay dagiti Lamanite iti puso ti dagada a manggubat iti dakkel a siudad ti Zarahemla."
                },
                {
                    "number": 19,
                    "text": "Ket napasamak a nagna ni Coriantumr a nangidaulo kadagiti adu a buyotna, ket napanda kadagiti agindeg iti siudad, ket nalaus ti kapardas ti pannagnada isu nga awan ti panawen dagiti Nephite a nangurnong kadagiti buyotda."
                },
                {
                    "number": 20,
                    "text": "Ngarud pinatay ni Coriantumr ti agbambantay iti pagserkan iti siudad, ket simrek ti sibubukel a buyot iti siudad, ket pinatayda ti asino man a sumuppiat kadakuada, iti kasta sinakupda ti sibubukel a siudad."
                },
                {
                    "number": 21,
                    "text": "Ket napasamak a ni Pacumeni, a pangulo nga ukom, linibasanna ni Coriantumr, iti bakud ti siudad. Ket napasamak a dinangran ni Coriantumr iti bakud, isu a natay. Ket kasta ti naggibusan dagiti aldaw ni Pacumeni."
                },
                {
                    "number": 22,
                    "text": "Ket ita idi nakita ni Coriantumr a nasakupnan ti siudad ti Zarahemla, ket nakitana a tinarayan ida dagiti Nephite, ken napapatay, ken natiliw, ken naibalud, ken nagun-odnan a sakupen ti kapigsaan a sarikedked iti amin a daga, napatured ti pusona iti kasta dandani nakapan aminen kadagiti daga a sumuppiat kenkuana."
                },
                {
                    "number": 23,
                    "text": "Ket ita saan a nagnaed iti daga a Zarahemla, ngem nagna a kaduana ti dakkel a buyot, nga agturong iti siudad ti Bountiful; ta napinget a sumarakusok babaen iti espada, ta bareng no magun-odna ti akin-amianan a paset ti daga."
                },
                {
                    "number": 24,
                    "text": "Ket, no kas pagarigan ta ti kadakkelan a buyotda adda iti tengnga ti daga, ngarud intuloyda ti nagna, a di nangted kadakuada iti panawen nga aguummong malaksid ti bassit a bunggoy; ket iti kastoy a wagas natnagda kadakuada ket pinapatayda ida iti daga."
                },
                {
                    "number": 25,
                    "text": "Ngem adtoy, nangted daytoy a pannagna ni Coriantumr iti nagtengngaan ti daga ken ni Moronihah iti dakkel a gundaway kadakuada, iti laksid ti kaadu ti bilang dagiti napapatay a Nephite."
                },
                {
                    "number": 26,
                    "text": "Ta adtoy, impapan ni Moronihah a saan nga umay dagiti Lamanite iti nagtengngaan ti daga, ngem darupenda dagiti siudad iti aglawlaw a beddeng a kas iti inaramiddan; ngarud imbilin ni Moronihah a nasken nga asikasuen dagiti napigsa a buyotda dagiti paset iti aglawlaw nga asideg ti beddeng."
                },
                {
                    "number": 27,
                    "text": "Ngem adtoy, saan a nagbuteng dagiti Lamanite a maibatay iti tarigagayna, ngem immayda iti nagtengngaan ti daga, ket naalada ti kangrunaan a siudad nga isu ti siudad ti Zarahemla, ket nagnada iti kangrunaan a paset ti daga, nga agpapatay iti tattao iti nadangkok a panagpapatay, lallaki man, babbai, ken ubbing, a nangsakup iti adu a siudad ken adu a sarikedked."
                },
                {
                    "number": 28,
                    "text": "Ngem idi maduktalan ni Moronihah daytoy, dagus nga impatulodna ni Lehi a kadua dagiti buyot iti aglawlaw a mangidaulo kadakuada sakbay a makadanonda iti daga a Bountiful."
                },
                {
                    "number": 29,
                    "text": "Ket kasta ti inaramidda; ket indauluanna ida sakbay a nakadanonda iti daga a Bountiful, ket kinadangadangda ida, iti kasta rinugianda ti nagsanud iti daga a Zarahemla."
                },
                {
                    "number": 30,
                    "text": "Ket napasamak nga indauluan ni Moronihah ida a nagsanud, iti kasta nagbalin a nadara a dangadang; wen, adu ti napapatay, ket maibilang ni Coriantumr kadagiti nasarakan a napapatay."
                },
                {
                    "number": 31,
                    "text": "Ket ita, adtoy, saan a makapagsanud dagiti Lamanite iti sadino man, iti man amianan, wenno iti abagatan, wenno iti daya, wenno iti laud, ta naalikubkobda kadagiti Nephite."
                },
                {
                    "number": 32,
                    "text": "Ket kasta ti panangiduron ni Coriantumr kadagiti Lamanite iti tengnga dagiti Nephite, iti kasta nga addada iti bileg dagiti Nephite, ket uray isu napapatay, ket insuko dagiti Lamanite ti bagbagida kadagiti ima dagiti Nephite."
                },
                {
                    "number": 33,
                    "text": "Ket napasamak a sinakup manen ni Moronihah ti siudad ti Zarahemla, ket imbilinna a pumanaw iti daga dagiti Lamanite a naala a balud a sitatalna."
                },
                {
                    "number": 34,
                    "text": "Ket kasta ti naggibusan ti maikapat-a-pulo-ket-maysa a tawen a panagturay dagiti ukom."
                }
            ]
        },
        "/study/scriptures/bofm/hel/2": {
            "uri": "/study/scriptures/bofm/hel/2",
            "title": "Helaman 2",
            "data_type": "chapter",
            "chapter_name": "Kapitulo 2",
            "chapter_summary": [
                "Agbalin a pangulo nga ukom ni Helaman, ti anak ni Helaman—Idauluan ni Gadianton ti bunggoy ni Kishkumen—Papatayen ti katulongan ni Helaman ni Kishkumen, ket agkamang iti langalang ti bunggoy ni Gadianton. Agarup 50–49 S.C."
            ],
            "verses": [
                {
                    "number": 1,
                    "text": "Ket napasamak iti maikapat-a-pulo-ket-dua a tawen a panagturay dagiti ukom, kalpasan ti panangipasdek manen ni Moronihah iti kappia iti nagbaetan dagiti Nephite ken dagiti Lamanite, adtoy awan ti uray no maysa a maipatugaw iti pangukoman; ngarud nangrugi manen dita ti panagsusupanget dagiti tao maipanggep iti agtugaw iti pangukoman."
                },
                {
                    "number": 2,
                    "text": "Ket napasamak a ni Helaman, a lalaki nga anak ni Helaman, natudingan nga agtugaw iti pangukoman, babaen ti timek dagiti tao."
                },
                {
                    "number": 3,
                    "text": "Ngem adtoy, naguray ni Kishkumen, a nangpapatay ken ni Pahoran, iti gundaway a mangdadael met ken ni Helaman; ket intandudo ti bunggoyna, a simrek iti katulagan nga awan ti asino man a makaammo iti kinadangkesna."
                },
                {
                    "number": 4,
                    "text": "Ta adda maysa a Gadianton, nga aglaplapusanan ti laingna iti amin a balikas, ken kasta met ti sikapna, a mangipatungpal iti nalimed nga aramid ti pammapatay ken panagtakaw; ngarud nagbalin a dadaulo ti bunggoy ni Kishkumen."
                },
                {
                    "number": 5,
                    "text": "Ngarud linamlamiongna ida, ken kasta met ni Kishkumen, a no ipatugawda iti pangukoman itdenna kadagiti kameng ti bunggoyna ti bileg ken panangituray kadagiti tao; ngarud kinalikaguman ni Kishkumen a dadaelen ni Helaman."
                },
                {
                    "number": 6,
                    "text": "Ket napasamak nga iti yaasidegna iti pangukoman tapno patayenna ni Helaman, adtoy maysa kadagiti katulongan ni Helaman, a nakapanawen iti rabii, ken naaddaan, babaen ti pananglimlimo, iti ammo kadagiti plano nga inwayang daytoy a bunggoy a mangdadael ken ni Helaman—"
                },
                {
                    "number": 7,
                    "text": "Ket napasamak a sinabatna ni Kishkumen, ket inikkanna daytoy iti tanda; ngarud imbaga kenkuana ni Kishkumen ti panggep ti tarigagayna, a tinarigagayanna nga iturongna iti pangukoman ta papatayenna ni Helaman."
                },
                {
                    "number": 8,
                    "text": "Ket idi naammuan ti katulongan ni Helaman ti adda iti puso ni Kishkumen, ken no kasano ti panggepna a mangpapatay, ken kasta met a ti panggep dagiti amin a kameng ti bunggoy ket pumatay, ken agtakaw, ken manggun-od iti bileg, (ket daytoy ti nalimed a planoda, ken kinnunsaboda) kinuna ti katulongan ni Helaman ken ni Kishkumen: Mapantayo iti pangukoman."
                },
                {
                    "number": 9,
                    "text": "Ita nalaus ti pannakapagusto ni Kishkumen iti daytoy, ta impapanna a maipatungpalna ti panggepna; ngem adtoy, binagsol ti katulongan ni Helaman, bayat ti papanda iti pangukoman, ni Kishkumen a simmalbag iti pusona, a nakaudatalanna a di man la nakapagasug. Ket nagtaray a napan nangibaga ken ni Helaman iti amin a nakita, ken nangngeg, ken inaramidna."
                },
                {
                    "number": 10,
                    "text": "Ket napasamak a nangibaon ni Helaman iti mangala itoy a bunggoy dagiti mannanakaw ken nalimed a mammapatay, tapno mapapatayda a maibatay iti paglintegan."
                },
                {
                    "number": 11,
                    "text": "Ngem adtoy, nagdanag ni Gadianton idi naduktalanna a saan a nagsubli ni Kishkumen amangan la ketdi ta nadadael; ngarud imbilinna iti bunggoyna a surotenda. Ket rimmuarda iti daga, babaen ti nalimed a dalan, iti panagturongda iti langalang; ket kasta ti gapuna a saan a nasarakan ida dagiti imbaon ni Helaman."
                },
                {
                    "number": 12,
                    "text": "Ket ad-adu pay ti masao maipanggep itoy a Gadianton kalpasanna. Ket kasta ti panaggibus ti maikapat-a-pulo-ket-dua a tawen a panangituray dagiti ukom kadagiti tao ni Nephi."
                },
                {
                    "number": 13,
                    "text": "Ket adtoy, makitam iti paggibusan daytoy a libro a pinaneknekan daytoy a Gadianton ti panangpadisi, wen, ti dandani pannakadadael amin dagiti tao ni Nephi."
                },
                {
                    "number": 14,
                    "text": "Adtoy diak kayat a sawen ti paggibusan ti libro ni Helaman, ngem kayatko a sawen ti paggibusan ti libro ni Nephi, a nangalaak iti amin a pakaammo nga insuratko."
                }
            ]
        },
        "/study/scriptures/bofm/hel/3": {
            "uri": "/study/scriptures/bofm/hel/3",
            "title": "Helaman 3",
            "data_type": "chapter",
            "chapter_name": "Kapitulo 3",
            "chapter_summary": [
                "Adu a Nephite ti agdappat iti daga nga agpa-amianan—Agbangonda iti sementado a balbalay ken adu a kasuratan ti indulinda—Pinullo a ribu ti mapasurot ken mabuniagan—Iturong ti balikas ti Dios dagiti tao iti pakaisalakananda—Agtugaw ni Nephi a lalaki nga anak ni Helaman iti pangukoman. Agarup 49–39 S.C."
            ],
            "verses": [
                {
                    "number": 1,
                    "text": "Ket ita napasamak iti maikapat-a-pulo-ket-tallo a panagturay dagiti ukom, awan ti panagsusupanget kadagiti tao ni Nephi malaksid iti sangkabassit a palangguad nga adda iti simbaan, a nakaigapuan ti babassit nga ikakayakay dagiti tao, ar-aramid a narisut iti naggibusan ti maikapat-a-pulo-ket-tallo a tawen."
                },
                {
                    "number": 2,
                    "text": "Ket awan ti sinnupanget dagiti tao iti maikapat-a-pulo-ket-uppat a tawen; wenno immadu ti sinnupanget iti maikapat-a-pulo-ket-lima a tawen."
                },
                {
                    "number": 3,
                    "text": "Ket napasamak iti maikapat-a-pulo-ket-innem a tawen, wen, adu ti sinnupanget ken ikakayakay; iti dayta nakaad-adu ti pimmanaw iti daga a Zarahemla, ket napanda iti daga iti amianan a mangtawid iti daga."
                },
                {
                    "number": 4,
                    "text": "Ket nagbiaheda iti nalaus ti kaatiddogna, iti kasta nakadanonda iti dadakkel a bagi ti danum ken adu a karayan."
                },
                {
                    "number": 5,
                    "text": "Wen, ket nagwarasda iti amin a paset ti daga, iti ania man a paset a saan a maibilang a ragangirang ken awanan iti kayo, gapu iti adu a nagindeg a nagtawid idi iti daga."
                },
                {
                    "number": 6,
                    "text": "Ket ita awan ti paset ti daga a ragangirang, malaksid iti kaykayo; ngem gapu iti kakaro ti panangdadael dagiti tao nga immuna a nangtawid iti daga nanaganan iti ragangirang."
                },
                {
                    "number": 7,
                    "text": "Ket adda bassit a kayo iti rabaw ti daga, nupay kasta nagbalin dagiti tao a napan sadiay a nalaus ti laingda nga agtrabaho iti semento; ngarud nagbangonda iti balbalay a sementado, a nagnaedanda."
                },
                {
                    "number": 8,
                    "text": "Ket napasamak nga immadu ken nagsaknapda, ket napanda iti abagatan a daga ken iti amianan a daga, ket nagsaknapda isu a nangrugi nga inaplaganda ti rabaw ti sangabukel a daga, manipud iti baybay iti abagatan agingga iti baybay iti amianan, manipud iti baybay iti laud agingga iti baybay iti daya."
                },
                {
                    "number": 9,
                    "text": "Ket nagindeg dagiti tao nga adda iti daga iti amianan kadagiti tolda, ken kadagiti sementado a balay, ket impalubosda a dumakkel ti ania man a kayo nga agtubo iti rabaw ti daga, tapno iti saan a mabayag addanto kayo a pagbangonda iti balbalayda, wen, dagiti siudadda, ken dagiti temploda, ken dagiti sinagogada, ken dagiti santuarioda, ken amin a kita ti pasdekda."
                },
                {
                    "number": 10,
                    "text": "Ket napasamak iti kinakisang ti kayo iti daga iti amianan, adu ti impatulodda babaen ti bapor."
                },
                {
                    "number": 11,
                    "text": "Ket kasta ti inaramidda tapno makaaramid dagiti tao iti amianan a daga iti adu a siudad, a naaramid iti kayo ken iti semento."
                },
                {
                    "number": 12,
                    "text": "Ket napasamak nga adu kadagiti tao ni Ammon, a nayanak a Lamanite, ti napan met itoy a daga."
                },
                {
                    "number": 13,
                    "text": "Ket ita adu ti kasuratan a nakailanadan dagiti aramid dagitoy a tao, ti adu kadagitoy a tao, a nabatad ken dakkel, maipanggep kadakuada."
                },
                {
                    "number": 14,
                    "text": "Ngem adtoy, ti apagkasangagasut a paset ti nailanad nga aramid dagitoy a tao, wen, ti pakaammo dagiti Lamanite ken dagiti Nephite, ken ti gubgubatda, ken sinnupangetda, ken ikakayakay, ken ti panangaskasabada, ken dagiti padtoda, ken ti panagbaporda, ken panagaramidda iti bapor, ken ti panagbangonda kadagiti templo, ken kadagiti sinagoga ken santuarioda, ken kinalintegda, ken kinadangkesda, ken ti panagpapatayda, ken ti panagtakawda, ken ti panagsamsamda, ken amin a wagas ti pagbasolan ken kinamannakiabigda, saan a mailanad iti daytoy nga aramid."
                },
                {
                    "number": 15,
                    "text": "Ngem adtoy, adu ti libro ken adu ti kasuratan a nadumaduma, ket intalimeng ida dagiti Nephite."
                },
                {
                    "number": 16,
                    "text": "Ket naipaimada iti tunggal kaputotan babaen dagiti Nephite, uray pay a natnagda iti pagbasolan ket napapatayda, nasamsam, ken naanupan, ken napapanaw, ken napapatay, ken naiwaraswarasda iti rabaw ti daga, ken nailaokda kadagiti Lamanite agingga a saandan a maawagan iti Nephite, iti panagbalinda a nadangkes, ken nasabrak, ken nakaam-amak, wen, iti panagbalinda a Lamanite."
                },
                {
                    "number": 17,
                    "text": "Ket ita agsubliak manen iti pakaammok; ngarud, napasamaken dagiti imbagak kalpasan dagiti dakkel a sinnupanget, ken panangriribuk, ken gubgubat, ken ikakayakay, dagiti tao ni Nephi."
                },
                {
                    "number": 18,
                    "text": "Naggibus ti maikapat-a-pulo-ket-innem a tawen a panagturay dagiti ukom;"
                },
                {
                    "number": 19,
                    "text": "Ket napasamak nga adda pay la dakkel a sinnupanget iti daga, wen, uray pay iti maikapat-a-pulo-ket-pito a tawen, ken kasta met iti maikapat-a-pulo-ket-walo a tawen."
                },
                {
                    "number": 20,
                    "text": "Nupay kasta nagtugaw ni Helaman iti pangukoman nga addaan iti linteg ken panagpapatas; wen, sinurotna a tungpalen dagiti annuroten, ken ti panangukom, ken dagiti bilin ti Dios; ket nagtultuloy nga inaramidna dagiti banag a maiparbeng iti imatang ti Dios; ket nagna iti wagas ti amana, isu a rimmang-ay iti daga."
                },
                {
                    "number": 21,
                    "text": "Ket napasamak a naaddaan iti dua nga annak a lallaki. Intedna iti inauna ti nagan a Nephi, ket iti ub-ubing, ti nagan a Lehi. Ket nangrugida a dimmakkel iti wagas ti Apo."
                },
                {
                    "number": 22,
                    "text": "Ket napasamak a nangrugi a napukaw dagiti gubat ken sinnupanget, iti sangkabassit, kadagiti tao dagiti Nephite, iti arinunos ti maikapat-a-pulo-ket-walo a tawen a panangituray dagiti ukom kadagiti tao ni Nephi."
                },
                {
                    "number": 23,
                    "text": "Ket napasamak iti maikapat-a-pulo-ket-siam a tawen a panagturay dagiti ukom, nga adda nagtultuloy a naipasdek a kappia iti daga, amin malaksid dagiti nalimed a kinnunsabo nga impasdek ni Gadianton a mannanakaw iti nagindeganen a paset ti daga, a saan nga ammo iti dayta a panawen dagiti adda iti ulo ti gobierno; ngarud saanda a nadadael iti daga."
                },
                {
                    "number": 24,
                    "text": "Ket napasamak nga iti daytoy met la a tawen adda nalaus a panagdur-as iti simbaan, iti kasta rinibu ti nangikappeng iti bagbagida iti simbaan ket nabuniaganda nga agbabawi."
                },
                {
                    "number": 25,
                    "text": "Ket dakkel ti dimmur-asan ti simbaan, ket adu ti parabur a naipaay kadagiti tao, nga uray pay dagiti nangato a saserdote ken dagiti maestro a mismo saan a marukod ti siddaawda."
                },
                {
                    "number": 26,
                    "text": "Ket napasamak a dimmur-as ti aramid ti Apo iti panamuniag ken ikakanunong iti simbaan ti Dios, adu a kararua, wen, pinullo a ribu."
                },
                {
                    "number": 27,
                    "text": "Kasta ti pannakakitatayo a manangngaasi ti Apo kadagiti amin nga, iti kinapudno ti puspusoda, umawag iti nasantuan a naganna."
                },
                {
                    "number": 28,
                    "text": "Wen, kasta ti pannakakitatayo a silulukat ti ruangan ti langit iti amin, uray pay kadagiti mamatinto iti nagan ni Jesucristo, nga Anak ti Dios."
                },
                {
                    "number": 29,
                    "text": "Wen, makitatayo nga asino man a kumpet iti balikas ti Dios, a naalisto ken nabileg, a mamagsina amin a panangballaibo ken panangsilo ken dagiti panangallilaw ti sairo, ken mangiturong iti tao ni Cristo iti nailet ken akikid a dana a mangballasiw iti dayta agnanayon a taaw ti ladingit a naisagana a mangalimon iti nadangkes—"
                },
                {
                    "number": 30,
                    "text": "Ken mamasanglad iti kararuada, wen, ti saan a matay a kararuada, iti makanawan ti Dios iti pagarian iti langit, a makikatugaw ken ni Abraham, ken ni Isaac, ken ni Jacob, ken kadagiti amin a nasantuan nga ammatayo, tapno saandan a rummuar."
                },
                {
                    "number": 31,
                    "text": "Ken iti daytoy a tawen adda agtultuloy a ragragsak iti daga a Zarahemla, ken iti amin a lugar iti aglawlaw, uray pay iti amin a daga a tinagikua dagiti Nephite."
                },
                {
                    "number": 32,
                    "text": "Ket napasamak nga adda kappia ken aglaplapusanan a rag-o iti nabati iti maikapat-a-pulo-ket-siam a tawen; wen, ken kasta met nga adda agtultuloy a kappia ken aglaplapusanan a rag-o iti maika-limapulo a tawen a panagturay dagiti ukom."
                },
                {
                    "number": 33,
                    "text": "Ket iti maika-limapulo-ket-maysa a tawen a panagturay dagiti ukom adda met kappia, malaksid iti kinapalangguad a nangrugi a simrek iti simbaan—saan nga iti simbaan ti Dios, ngem iti puspuso dagiti tao a nagkuna a kameng iti simbaan ti Dios—"
                },
                {
                    "number": 34,
                    "text": "Ket naitag-ayda iti kinapalangguad, uray pay iti pannakaparparigat dagiti adu a kabsatda. Ita dakkel daytoy a kinadakes, a namagsagaba iti ad-adu a napakumbaba a paset dagiti tao iti nalabes a pannakaparparigat, ken agkayaw-at iti adu a rigat."
                },
                {
                    "number": 35,
                    "text": "Nupay kasta, masansanda a nagayuno ken nagkararag, ket pimmigsada a pimmigsa iti kinapakumbabada, ken timmibkerda a timmibker iti pammati ken ni Cristo, agingga iti napno ti kararuada iti rag-o ken linglingay, wen, iti pannakapatarnaw ken ti pannakapasanto ti puspusoda, pannakapasanto a dimteng gapu iti panangiturongda iti puspusoda iti Dios."
                },
                {
                    "number": 36,
                    "text": "Ket napasamak a naggibus met ti maika-limapulo-ket-dua a tawen iti kappia, malaksid ti aglaplapusanan a kinapalangguad a simmeksek iti puspuso dagiti tao; ket gapu dayta ti aglaplapusanan a kinabaknang ken ti idudur-asda iti daga; ket dimmakkel kadakuada iti inaldaw."
                },
                {
                    "number": 37,
                    "text": "Ket napasamak iti maika-limapulo-ket-tallo a tawen ti panagturay dagiti ukom, natay ni Helaman, ket nangrugi a nagturay ni Nephi nga inauna a lalaki nga anakna kas sukatna. Ket napasamak a nagtugaw iti pangukoman nga addaan iti linteg ken panagpapatas; wen, tinungpalna dagiti bilin ti Dios, ken nagna iti wagas ti amana."
                }
            ]
        },
        "/study/scriptures/bofm/hel/4": {
            "uri": "/study/scriptures/bofm/hel/4",
            "title": "Helaman 4",
            "data_type": "chapter",
            "chapter_name": "Kapitulo 4",
            "chapter_summary": [
                "Agtipon dagiti bileg dagiti sumupsuppiat a Nephite ken dagiti Lamanite ket alaenda ti daga a Zarahemla—Dumteng ti pannakaabak dagiti Nephite gapu iti kinadangkesda—Bumassit ti Simbaan, ken kumapsut dagiti tao a kas kadagiti Lamanite. Agarup 38–30 S.C."
            ],
            "verses": [
                {
                    "number": 1,
                    "text": "Ket napasamak iti maika-limapulo-ket-uppat a tawen nga adu ti simmuppiat iti simbaan, ken adda met sinnupanget kadagiti tao, isu nga adu ti nagayus a dara."
                },
                {
                    "number": 2,
                    "text": "Ket napapatay dagiti nasukir ken napapanawda iti daga, ket napanda iti ari dagiti Lamanite."
                },
                {
                    "number": 3,
                    "text": "Ket napasamak nga inkarigatanda a sugsogan dagiti Lamanite a manggubat kadagiti Nephite; ngem adtoy, nalaus ti buteng dagiti Lamanite, isu a dida dimngeg kadagiti balikas dagiti sumupsuppiat."
                },
                {
                    "number": 4,
                    "text": "Ngem napasamak nga iti maika-limapulo-ket-innem a tawen a panagturay dagiti ukom, adda dagiti sumupsuppiat a Nephite a napan kadagiti Lamanite; ket nagballigida a nangsugsog kadagiti dadduma a gumura kadagiti Nephite; ket nagsaganada amin iti dayta a tawen a makigubat."
                },
                {
                    "number": 5,
                    "text": "Ket napanda nakidangadang kadagiti Nephite iti maika-limapulo-ket-pito a tawen, ket inrugida ti aramid ni patay; wen, isu nga iti maika-limapulo-ket-walo a tawen a panagturay dagiti ukom nagballigida a nangagaw iti daga a Zarahemla; wen, ken kasta met amin dagiti daga, uray pay ti daga iti asideg ti daga a Bountiful."
                },
                {
                    "number": 6,
                    "text": "Ket napagsanud dagiti Nephite ken dagiti buyot ni Moronihah agingga iti daga a Bountiful;"
                },
                {
                    "number": 7,
                    "text": "Ket sadiay natrinseraanda kadagiti Lamanite, manipud iti baybay iti laud, uray pay iti daya; ta maysa nga aldaw a pagnaen ti Nephite, iti nakaiban-uyatan ti trinserada ken nangidestinuanda kadagiti buyotda a mangsalaknib iti amianan a paset ti pagilianda."
                },
                {
                    "number": 8,
                    "text": "Ket kasta ti pannakagun-od dagiti sumupsuppiat kadagiti Nephite, babaen ti tulong dagiti di mabilang a buyot dagiti Lamanite, iti amin a sanikua dagiti Nephite nga adda iti daga iti abagatan. Ket napasamak amin dagitoy iti maika-limapulo-ket-walo ken siam a tawen a panagturay dagiti ukom."
                },
                {
                    "number": 9,
                    "text": "Ket napasamak iti maikanem-a-pulo a panagturay dagiti ukom, nagballigi ni Moronihah ken dagiti buyotna a nanggun-od iti adu a paset ti daga; wen, napasublida ti adu a siudad a natnag kadagiti ima dagiti Lamanite."
                },
                {
                    "number": 10,
                    "text": "Ket napasamak iti maikanem-a-pulo-ket-maysa a panagturay dagiti ukom ti panagballigida a nangpasubli iti kagudua ti amin a sanikuada."
                },
                {
                    "number": 11,
                    "text": "Ita daytoy dakkel a pukaw dagiti Nephite, ken ti kinadawel ti panagpapatayda, saan koma a napasamak no saan a gapu iti kinadangkesda ken ti kinarimon nga adda kadakuada; wen, ken dagiti pay nangibaga a kamengda ti simbaan ti Dios."
                },
                {
                    "number": 12,
                    "text": "Ket gapu dayta iti kinapalangguad ti puspusoda, gapu iti aglaplapusanan a kinabaknangda, wen, gapu iti panangilupitlupitda kadagiti marigrigat, ti panangyimutda iti taraonda kadagiti mabisin, ti panangyimutda iti lupotda kadagiti lamulamo, ken ti panangtungpada kadagiti napakumbaba a kabsatda, ti pananglaisda iti dayta sagrado, ti dida panamati iti espiritu ti panangipadto ken ti pammaltiing, nadawel a panagpapatay, panagsamsam, panagulbod, panagtakaw, pannakiabig, irurukuas iti nakaro a pannakisupanget, ken ipapanaw iti daga ti Nephi, kadagiti Lamanite—"
                },
                {
                    "number": 13,
                    "text": "Ket gapu itoy ti nalabes a kinadangkesda, ken ti panangipaspasindayagda iti pigsada, napanawanda iti bukodda a pigsa; ngarud saanda a rimmang-ay, ngem nagrigatda ken nadangranda, ken napapanawda iti sango dagiti Lamanite, agingga a napukawda amin ti panagtagikuada kadagiti dagada."
                },
                {
                    "number": 14,
                    "text": "Ngem adtoy, adu a banag ti inkasaba ni Moronihah kadagiti tao gapu iti kinamanagbasolda, ken kasta met kada Nephi ken Lehi, a lallaki nga annak ni Helaman, nagikasaba met iti adu a banag kadagiti tao, wen, ken adu a banag ti impadtoda kadakuada maipanggep iti kinamanagbasolda, ken no ania ti mapasamak kadakuada no saanda nga agbabawi kadagiti basolda."
                },
                {
                    "number": 15,
                    "text": "Ket napasamak a nagbabawida, ket isu nga idi nakapagbabawida nangrugida a rimmang-ay."
                },
                {
                    "number": 16,
                    "text": "Ta idi nakita ni Moronihah ti panagbabawida indauluanna ida a napan iti nadumaduma a lugar, ken nadumaduma a siudad, agingga a napasublida ti kagudua ti amin a dagada."
                },
                {
                    "number": 17,
                    "text": "Ket kasta ti panaggibus ti maikanem-a-pulo-ket-maysa a tawen a panagturay dagiti ukom."
                },
                {
                    "number": 18,
                    "text": "Ket napasamak iti maikanem-a-pulo-ket-dua a tawen a panagturay dagiti ukom, nga awanen ti magun-od ni Moronihah a sanikua kadagiti Lamanite."
                },
                {
                    "number": 19,
                    "text": "Ngarud binaybay-anda ti panggepda a manggun-od iti nabati kadagiti dagada, ta saan a mabilang dagiti Lamanite ket saan a mabalin a makagun-od pay dagiti Nephite iti bileg kadakuada; ngarud insagana amin ni Moronihah dagiti buyotna a mangasikaso kadagiti paset a naalana."
                },
                {
                    "number": 20,
                    "text": "Ket napasamak, a napalaus ti buteng dagiti Nephite gapu iti kaadu ti bilang dagiti Lamanite, amangan la ketdi no maabakda, ket maidasayda, ken mapapatay, ken madadael."
                },
                {
                    "number": 21,
                    "text": "Wen, nangrugi a nalagipda dagiti padto ni Alma, ken kasta met dagiti balikas ni Mosiah; ket nakitada a nasukirda a tattao, ken dida impateg dagiti bilin ti Dios;"
                },
                {
                    "number": 22,
                    "text": "Ket binaliwan ken inludekludekda dagiti paglintegan ni Mosiah, wenno ti imbilin ti Apo kenkuana nga itedna kadagiti tao; ket nakitada ti pannakadadael dagiti paglinteganda, ket nagbalinda a nadangkes a tattao, isu a nadangkesda a kas kadagiti Lamanite."
                },
                {
                    "number": 23,
                    "text": "Ket gapu iti kinamanagbasolda nangrugi a bimmassit ti simbaan; ket nangrugida a di mamati iti espiritu ti pammadto ken iti espiritu ti pammaltiing; ket kinita ida ti pangngeddeng ti Dios iti rupa."
                },
                {
                    "number": 24,
                    "text": "Ket nakitada a nagbalinda a nakapsut, a kas kadagiti kabsatda, a Lamanite, ket saanen a tinaginayon ida ti Espiritu ti Apo; wen, naikkaten kadakuada gapu ta saan nga agtaeng ti Espiritu ti Apo kadagiti saan a nasantuan a templo—"
                },
                {
                    "number": 25,
                    "text": "Ngarud insardeng ti Apo ti mangtaginayon kadakuada babaen ti nakaskasdaaw ken awan pumadpad a bilegna, ta natnagda iti kasasaad a di panamati ken nakaal-alingget a kinadangkes; ket nakitada nga ad-adu nga amang dagiti Lamanite ngem kadakuada, ket malaksid no makikappengda iti Apo a Diosda dida maliklikan ti pannakapukawda."
                },
                {
                    "number": 26,
                    "text": "Ta adtoy, nakitada a kas iti pigsada ti pigsa dagiti Lamanite, uray ti tao iti tao. Ket kasta ti pannakatnagda itoy nakain-inaka a pagbasolan; wen, kasta ti panagbalinda a nakapsut, gapu iti panagbasolda, iti uneg ti saan nga adu a tawen."
                }
            ]
        },
        "/study/scriptures/bofm/hel/5": {
            "uri": "/study/scriptures/bofm/hel/5",
            "title": "Helaman 5",
            "data_type": "chapter",
            "chapter_name": "Kapitulo 5",
            "chapter_summary": [
                "Igaed da Nephi ken Lehi ti mangasaba—Awisen ida ti naganda a mangipada iti biagda kadagiti nagtaudanda—Subboten ni Cristo dagiti agbabawi—Adu ti mapasurot da Nephi ken Lehi ket mabaludda, ket malikmutda iti apuy—Lingdan ti ulep ti sipnget dagiti tallogasut a tattao—Madayyeg ti daga, ket bilinen ti timek dagiti tao nga agbabawi—Makisao da Nephi ken Lehi kadagiti anghel, ket likmuten ti apuy ti ummong. Agarup 30 S.C."
            ],
            "verses": [
                {
                    "number": 1,
                    "text": "Ket napasamak nga iti daytoy met la a tawen, adtoy, inyawat ni Nephi ti pangukoman iti lalaki nga agnagan iti Cezoram."
                },
                {
                    "number": 2,
                    "text": "Ta gapu iti pannakaipasdek dagiti paglinteganda ken dagiti gobiernoda babaen ti timek dagiti tao, ken ad-adu dagiti nangpili iti dakes ngem kadagiti nangpili iti nasayaat, ngarud maluomdan iti pannakadadael, ta madadaelen dagiti paglintegan."
                },
                {
                    "number": 3,
                    "text": "Wen, ket saan la a dagitoy; nasukirda a tattao, isu a saanda a masakupan ti paglintegan wenno linteg, malaksid ti pakadadaelanda."
                },
                {
                    "number": 4,
                    "text": "Ket napasamak a nabannog ni Nephi gapu iti kinamanagbasolda; ket insukona ti pangukoman, ket isu a mismo ti nangikasaba iti balikas ti Dios kadagiti amin a nabati nga aldawna, ken kasta met ken ni kabsatna a Lehi, kadagiti amin a nabati nga aldawna;"
                },
                {
                    "number": 5,
                    "text": "Ta nalagipda dagiti balikas nga imbaga kadakuada ni amada a Helaman. Ket dagitoy dagiti balikas nga insaona:"
                },
                {
                    "number": 6,
                    "text": "Adtoy, annakko, kayatko a laglagipenyo a salimetmetan dagiti bilin ti Dios; ken kayatko nga ibunannagyo kadagiti tao dagitoy a balikas. Adtoy, naitedkon kadakayo ti nagnagan dagiti immuna a nagannak kadatayo a naggapu iti daga a Jerusalem; ket inaramidko daytoy tapno no malagipyo dagiti naganyo malagipyo ida; ken no malagipyo ida malagipyo dagiti aramidda; ken no malagipyo dagiti aramidda ammoyo no kasano ti pannakaisaona, ken kasta met ti pannakaisuratna, a nasayaatda."
                },
                {
                    "number": 7,
                    "text": "Ngarud, annakko, kayatko nga aramidenyo ti nasayaat, ta naibaga kadakayo, ken kasta met a naisurat, a kas iti pannakaisao ken pannakaisuratda."
                },
                {
                    "number": 8,
                    "text": "Ket ita annakko, adtoy adda pay banag a tarigagayak kadakayo, tarigagay a, a saanyo nga aramiden dagitoy a banag a pagparammag, ngem aramidenyo dagitoy a banag a pangibaskagyo iti bagbagiyo iti kinabaknang ti langit, wen, nga agnanayon, ken saan nga agkupas; wen, tapno maited kadakayo dayta napateg a sagut ti agnanayon a biag, nga adda panggapuanmi a mangipapan a naited kadagiti ammatayo."
                },
                {
                    "number": 9,
                    "text": "O laglagipenyo, laglagipenyo, annakko, dagiti balikas nga imbaga ni ari Benjamin kadagiti taona; wen, laglagipenyo nga awan ti sabali a pamuspusan wenno wagas a pakaisalakanan ti tao, iti laeng pannubbot ti dara ni Jesucristo, nga umayto; wen, laglagipenyo nga umayto a mangsubbot iti lubong."
                },
                {
                    "number": 10,
                    "text": "Ket laglagipenyo met dagiti balikas ni Amulek nga imbagana ken ni Zeezrom, iti siudad ti Ammonihah; ta imbagana kenkuana ta pudno ti yaay ti Apo a mangsubbot kadagiti taona, ngem saanto nga umay a mangsubbot kadakuada iti basbasolda, ngem subbotenna ida manipud kadagiti basolda."
                },
                {
                    "number": 11,
                    "text": "Ket adda bilegna nga inted kenkuana ti Ama a mangsubbot kadakuada manipud kadagiti basolda gapu iti panagbabawi; ngarud imbaonna dagiti anghelna a mangipakdaar kadagiti damag iti kasasaad ti panagbabawi, a mangyeg iti bileg ti Mannubbot, iti pannakaisalakan dagiti kararuada."
                },
                {
                    "number": 12,
                    "text": "Ket ita, annakko, laglagipenyo, laglagipenyo a babaento ti bato ti Mannubbottayo, nga isu ni Cristo, ti Anak ti Dios, a nasken a bangonenyo ti pamuonyo; tapno no yeg ti sairo ti nabileg nga anginna, wen, dagiti gayang iti alipugpog, wen, no amin dagiti uraro ken nabileg a bagyona sumaplit kadakayo, awanto ti bilegna kadakayo a mangirarem, iti taaw ni ladingit ken awan inggana a kinaay-ay-ay, gapu iti bato a binangonyo, nga awan duadua a pamuon, ti pamuon a no bangonen dagiti tao saanda a matuang."
                },
                {
                    "number": 13,
                    "text": "Ket napasamak a dagitoy ti balikas nga insuro ni Helaman kadagiti annakna a lallaki; wen, adu a banag ti insurona kadakuada a saan a naisurat, ken kasta met nga adu a banag ti naisurat."
                },
                {
                    "number": 14,
                    "text": "Ket nalagipda dagiti balikasna; ket ngarud napanda, a tinungpalda dagiti bilin ti Dios, a mangisuro iti balikas ti Dios kadagiti amin a tao ni Nephi, a mangrugi iti siudad ti Bountiful;"
                },
                {
                    "number": 15,
                    "text": "Ket manipud idiay agingga iti siudad ti Gid; ken manipud iti siudad ti Gid agingga iti siudad ti Mulek;"
                },
                {
                    "number": 16,
                    "text": "Ken kasta pay a manipud iti maysa a siudad agingga iti sabali, agingga a nakapanda kadagiti amin a tao ni Nephi nga adda iti daga iti abagatan; ket manipud dita nga agturong iti daga a Zarahemla, kadagiti Lamanite."
                },
                {
                    "number": 17,
                    "text": "Ket napasamak a nangasabada a napnuan bileg, isu a naibabainda ti adu a sumupsuppiat a nangpanaw kadagiti Nephite, isu nga immasidegda a nangipudno kadagiti basolda ket nabuniaganda iti panagbabawi, ket dagusda a naisubli kadagiti Nephite tapno ikagumaanda a tarimaanen dagiti biddut a naaramidda."
                },
                {
                    "number": 18,
                    "text": "Ket napasamak a nangasaba da Nephi ken Lehi kadagiti Lamanite a napnuan bileg ken turay, ta adda bileg ken turay a naited kadakuada tapno makapagsaoda, ken kasta met nga addaanda iti nasken nga ibaga kadakuada—"
                },
                {
                    "number": 19,
                    "text": "Ngarud nagsaoda iti nalaus a siddaaw dagiti Lamanite, a nangallukoyanda kadakuada, isu nga adda walo ribu a Lamanite iti daga a Zarahemla ken iti aglawlaw a nabuniagan iti panagbabawi, ken nagutugot iti dinadangkes kadagiti kannawidan dagiti ammada."
                },
                {
                    "number": 20,
                    "text": "Ket napasamak a nagtuloy da Nephi ken Lehi manipud idiay iti daga a Nephi."
                },
                {
                    "number": 21,
                    "text": "Ket napasamak nga innala ida dagiti buyot dagiti Lamanite ket naibaludda; wen, iti met la pagbaludan a nangipupokan dagiti katulongan ni Limhi kada Ammon ken dagiti kabsatna."
                },
                {
                    "number": 22,
                    "text": "Ket kalpasan ti pannakaibaludda iti adu nga aldaw a di nataraonan, adtoy, napanda iti pagbaludan tapno bareng maalada ida a papatayen."
                },
                {
                    "number": 23,
                    "text": "Ket napasamak a naalikubkob da Nephi ken Lehi a kasla iti apuy, isu nga iti kasta saanda nga intag-ay dagiti imada iti amakda nga amangan la ketdi ta mauramda. Nupay kasta, saan a nauram da Nephi ken Lehi; ket kasda la nagtakder iti tengnga ti apuy ngem saan a mauram."
                },
                {
                    "number": 24,
                    "text": "Ket idi nakitada a nalikmutda iti adigi nga apuy, ket saanda a napuoran, napapigsa ti puspusoda."
                },
                {
                    "number": 25,
                    "text": "Ta nakitada a saan a dinissuan ida dagiti Lamanite; wenno uray no immasideg kadakuada, ngem nagtakderda a kasda la napaumel iti siddaawda."
                },
                {
                    "number": 26,
                    "text": "Ket napasamak a nagtakder da Nephi ken Lehi ket rinugianda ti nagsao kadakuada, a kinunada: Dikayo agbuteng, ta adtoy, ti Dios ti nangipakita kadakayo itoy nakaskasdaaw a banag, a naipakita kadakayo a diyo maitag-ay dagiti imayo tapno papatayendakami."
                },
                {
                    "number": 27,
                    "text": "Ket adtoy, idi maibagada dagitoy a balikas, nadayyeg ti daga iti kasta unay, ket nagunggon dagiti pader ti pagbaludan a kasla marbada iti daga; ngem adtoy, saanda a narpuog. Ket adtoy, dagiti sumupsuppiat a Lamanite ken Nephite ti adda iti pagbaludan."
                },
                {
                    "number": 28,
                    "text": "Ket napasamak a nalingdanda iti ulep ti sipnget, ken nakaal-alingget a makaidukem a buteng ti immay kadakuada."
                },
                {
                    "number": 29,
                    "text": "Ket napasamak nga adda timek a kasla agtaud iti ngato ti ulep ti sipnget, a nagkuna: Agbabawikayo, agbabawikayo, ket saanyon a panggepen pay ti mangdadael kadagiti katulongak nga imbaonko kadakayo a mangipakdaar iti napintas a damag."
                },
                {
                    "number": 30,
                    "text": "Ket napasamak idi nangngegda ti timek, ket nakitada a saan a timek ti gurruod, wenno timek ti makaalimpayeng nga ariwawa, ngem adtoy, naalumamay a timek a naan-anay ti kinalamuyotna, a kasla iti arasaas, ket ad-adda a simmeksek iti kaunggan ti kararua—"
                },
                {
                    "number": 31,
                    "text": "Ket iti laksid ti kinalamuyot ti timek, adtoy nadayyeg ti daga iti uray la nga, ket nagunggon manen dagiti pader ti pagbaludan, a kasla marbada iti daga; ket adtoy ti ulep ti sipnget, a nanglinged kadakuada, saan a naakas—"
                },
                {
                    "number": 32,
                    "text": "Ket adtoy immay manen ti timek, a nagkuna: Agbabawikayo, agbabawikayo, ta magawgaw-aten ti pagarian ti langit; ket saanyon a panggepen pay a dadaelen dagiti katulongak. Ket napasamak a nadayyeg manen ti daga, ket nagarigenggen dagiti pader."
                },
                {
                    "number": 33,
                    "text": "Ket manen immay pay iti maikatlo a gundaway ti timek, ket nagsao kadakuada kadagiti nakaskasdaaw a balikas a saan a mabalikas ti tao; ket nagarigenggen manen dagiti pader, ket nadayyeg ti daga a kas man la maguduagudua."
                },
                {
                    "number": 34,
                    "text": "Ket napasamak a saan a makapaglibas dagiti Lamanite gapu iti ulep ti sipnget a nanglinged kadakuada; wen, ken kasta met a saanda a makagaraw gapu iti buteng nga immay kadakuada."
                },
                {
                    "number": 35,
                    "text": "Ita adda maysa kadakuada a nayanak a Nephite, a kameng idi iti simbaan ti Dios ngem simmuppiat kadakuada."
                },
                {
                    "number": 36,
                    "text": "Ket napasamak a pinasangona, ket adtoy, nakitana babaen ti ulep ti sipnget dagiti rupa da Nephi ken Lehi; ket adtoy, kasta unay ti rangrangda, a kasla iti rupa dagiti anghel. Ket nakitana nga inturongda dagiti matada iti langit; ket addada iti kasasaad a kasla makisarsarita wenno idandanonda ti timekda iti parsua a makitada."
                },
                {
                    "number": 37,
                    "text": "Ket napasamak a pinukkawan daytoy a lalaki ti ummong, ket timmaliawda a kimmita. Ket adtoy, adda bileg a naited kadaduada isu a timmaliaw ken kimmitada; ket nakitada dagiti rupa da Nephi ken Lehi."
                },
                {
                    "number": 38,
                    "text": "Ket kinunada iti lalaki: Adtoy, ania ti kayat a sawen amin dagitoy a banag, ken asino ti kasarsarita dagitoy a lallaki?"
                },
                {
                    "number": 39,
                    "text": "Ita Aminadab ti nagan ti lalaki. Ket kinuna ni Aminadab kadakuada: Makisarsaritada kadagiti anghel ti Dios."
                },
                {
                    "number": 40,
                    "text": "Ket napasamak a kinuna dagiti Lamanite kenkuana: Ania ti aramidenmi, tapno maikkat daytoy nga ulep ti sipnget a nanglinged kadakami?"
                },
                {
                    "number": 41,
                    "text": "Ket kinuna ni Aminadab kadakuada: Nasken nga agbabawikayo, ket umararawkayo agingga a maaddaankayo iti pammati ken ni Cristo, nga insuro kadakayo ni Alma, ken ni Amulek, ken ni Zeezrom; ket no aramidenyo daytoy, maikkat ti ulep ti sipnget a nanglinged kadakayo."
                },
                {
                    "number": 42,
                    "text": "Ket napasamak a rinugianda amin ti immararaw kenkuana a nangdayyeg iti daga; wen, immararawda agingga a naakas ti ulep ti sipnget."
                },
                {
                    "number": 43,
                    "text": "Ket napasamak nga idi iturongda dagiti matada itoy, ket nakitada a naakas ti ulep ti sipnget a nanglinged kadakuada, adtoy, nakitada a nalikmutda, wen tunggal kararua, iti adigi nga apuy."
                },
                {
                    "number": 44,
                    "text": "Ket adda da Nephi ken Lehi iti tengngada; wen, nalikmutda; wen, addada iti kasla tengnga ti gumilgil-ayab nga apuy, ngem saanda a mauram, wenno madupirna dagiti pader ti pagbaludan; ket napnoda iti dayta a rag-o a saan a mayebkas ken napno iti dayag."
                },
                {
                    "number": 45,
                    "text": "Ket adtoy, bimmaba manipud iti langit ti Nasantuan nga Espiritu ti Dios, ket simrek kadagiti pusoda, ket napnoda a kasla apuy, ket makapagsaoda kadagiti nakaskasdaaw a balikas."
                },
                {
                    "number": 46,
                    "text": "Ket napasamak a nakangngegda iti timek, wen, iti makaay-ayo a timek, a kasla arasaas, a nagkuna:"
                },
                {
                    "number": 47,
                    "text": "Kappia, kappia koma ti sumnek kadakayo, gapu iti pammatiyo iti Ipatpategko Unay, a naggapu iti pamuon ti lubong."
                },
                {
                    "number": 48,
                    "text": "Ket ita, idi nangngegda daytoy inyangadda dagiti matada a kasla kumitada iti nagtaudan ti timek; ket adtoy, nakitada ti naglukat a langit; ket bimmaba dagiti anghel a mangisuro kadakuada."
                },
                {
                    "number": 49,
                    "text": "Ket adda agarup a tallo gasut a kararua a nakakita ken nakangngeg kadagitoy a banag; ket naidawat kadakuada a mapanda ket saanda a masdaaw, wenno agduadua."
                },
                {
                    "number": 50,
                    "text": "Ket napasamak a napanda, ket insuroda dagiti tao, nga impakdaarda iti intero a lugar iti aglawlaw dagiti amin a banag a nangngeg ken nakitada, isu nga ad-adu a bilang dagiti Lamanite ti naallukoyda, gapu iti kinabileg dagiti pammaneknek a naawatda."
                },
                {
                    "number": 51,
                    "text": "Ket kas iti kaadu dagiti naallukoy ti nangidisso kadagiti igamda a pakigubat, ken kasta met iti gurada ken ti kannawidan dagiti ammada."
                },
                {
                    "number": 52,
                    "text": "Ket napasamak nga insukoda kadagiti Nephite dagiti dagada."
                }
            ]
        },
        "/study/scriptures/bofm/hel/6": {
            "uri": "/study/scriptures/bofm/hel/6",
            "title": "Helaman 6",
            "data_type": "chapter",
            "chapter_name": "Kapitulo 6",
            "chapter_summary": [
                "Mangasaba dagiti nalinteg a Lamanite kadagiti nadangkes a Nephite—Agpada dagitoy a tattao a rumang-ay bayat ti panawen ti kappia ken kinalabon—Riribuken ni Lucifer, ti namataud iti basol, ti puso dagiti nadangkes ken iturongna dagiti mannanakaw ni Gadianton iti nadawel a pammapatay ken kinadangkesda—Sublaten dagiti mannanakaw ti gobierno a Nephite. Agarup 29–23 S.C."
            ],
            "verses": [
                {
                    "number": 1,
                    "text": "Ket napasamak nga iti panaggibus ti maikanem-a-pulo-ket-dua a tawen a panagturay dagiti ukom, napasamak amin dagitoy a banag ket nagbalin dagiti Lamanite, ti ad-adu kadakuada, a nalinteg a tattao, nga uray la a rinimbawan pay ti kinalintegda dagiti Nephite, gapu iti kinatibkerda ken ti kinaganetgetda iti pammati."
                },
                {
                    "number": 2,
                    "text": "Ta adtoy, adu kadagiti Nephite ti napatangken ken saan a nakaibtur ken nagbalin a nadangkes, isu a dida inawat ti balikas ti Dios ken amin a panangaskasaba ken pammadto a dimteng kadakuada."
                },
                {
                    "number": 3,
                    "text": "Nupay kasta, nalaus ti rag-o dagiti tao ti simbaan gapu iti pannakapagkameng dagiti Lamanite, wen, gapu iti simbaan ti Dios, a naipatakder kadakuada. Ket kinasinningedda ti tunggal maysa, ket nagraragsakda, ket naaddaanda iti nalaus a rag-o."
                },
                {
                    "number": 4,
                    "text": "Ket napasamak nga adu kadagiti Lamanite ti napan iti daga a Zarahemla, ket inrakurakda kadagiti tao dagiti Nephite ti wagas ti pannakapasurotda, ket inggunamgunamda kadakuada ti pammati ken panagbabawi."
                },
                {
                    "number": 5,
                    "text": "Wen, ket adu ti nangasaba iti aglaplapusanan a bileg ken turay, iti panangiturongda kadakuada iti tukot ti kinapakumbaba, nga agbalin a napakumbaba a pasurot ti Dios ken ti Kordero."
                },
                {
                    "number": 6,
                    "text": "Ket napasamak nga adu kadagiti Lamanite ti napan iti daga iti amianan; ken kasta met a napan da Nephi ken Lehi iti daga iti amianan, a mangasaba kadagiti tao. Ket kasta ti panaggibus ti maikanem-a-pulo-ket-tallo a tawen."
                },
                {
                    "number": 7,
                    "text": "Ket adtoy, adda kappia iti amin a daga, isu a napan dagiti Nephite iti sadino man a paset ti daga a kayatda, iti man yan dagiti Nephite wenno dagiti Lamanite."
                },
                {
                    "number": 8,
                    "text": "Ket napasamak a napan met dagiti Lamanite iti sadino man a kayatda, iti man yan dagiti Lamanite wenno dagiti Nephite; ket kasta ti pannakaaramid ti nawaya a pannakipulapolda iti tunggal maysa, a gumatang ken aglako, ken rumang-ay, a mayalubog iti tarigagayda."
                },
                {
                    "number": 9,
                    "text": "Ket napasamak a nagbalinda a nakabakbaknang, agpada dagiti Lamanite ken dagiti Nephite; ket naaddaanda iti nakaad-adu a balitok, ken pirak, ken amin a kita ti napapateg a gameng, agpadpada iti daga iti abagatan ken iti daga iti amianan."
                },
                {
                    "number": 10,
                    "text": "Ita naawagan ti daga iti abagatan iti Lehi, ket Mulek iti daga iti amianan, a naipanagan iti anak ni Sedekias; ta intugot ti Apo ni Mulek iti daga iti amianan, ket ni Lehi iti daga ti abagatan."
                },
                {
                    "number": 11,
                    "text": "Ket adtoy, adda amin a kita ti balitok kadagitoy agpadpada a daga, ken pirak, ken napateg a minas a nadumaduma a kita; ken adda met dagiti managamiris nga agtartrabaho, a nagaramid iti amin a kita ti minas ket pinapinoda daytoy; ket kasta ti panagbalinda a nabaknang."
                },
                {
                    "number": 12,
                    "text": "Nakapaaduda iti bukbukel, agpadpada iti amianan ken iti abagatan; ket rimmang-ayda a di naglaplapusanan, agpadpada iti amianan ken iti abagatan. Ket immaduda ken pimmigsada iti daga. Ket nagpatanurda iti adu a dinguen ken arban, wen, adu nga urbon."
                },
                {
                    "number": 13,
                    "text": "Adtoy nagbannog ken nagabel dagiti babbaida, ket nagaramidda iti amin a kita ti abel, iti napino a seda ken nadumaduma a kita ti abel, a pangabbong iti kinalamulamoda. Ket kasta ti natalna nga ilalabas ti maikanem-a-pulo-ket-uppat a tawen."
                },
                {
                    "number": 14,
                    "text": "Ket iti maikanem-a-pulo-ket-lima a tawen naaddaanda met iti nalaus a rag-o ken talna, wen, adu a panangaskasaba ken adu a pammaltiing maipanggep iti dayta nga umay. Ket kasta ti ilalabas ti maikanem-a-pulo-ket-lima a tawen."
                },
                {
                    "number": 15,
                    "text": "Ket napasamak nga iti maikanem-a-pulo-ket-innem a tawen a panagturay dagiti ukom, adtoy, pinapatay ti di am-ammo nga ima ni Cezoram bayat ti panagtugawna iti pangukoman. Ket napasamak nga iti daydi met la a tawen, a ti anakna a lalaki, a pinusgan dagiti tao a sukatna, napapatay met iti nadawel. Ket kasta ti panaggibus ti maikanem-a-pulo-ket-innem a tawen."
                },
                {
                    "number": 16,
                    "text": "Ket iti panangrugi ti maikanem-a-pulo-ket-pito a tawen nangrugi manen a rimmangpaya ti nalaus a kinadangkes dagiti tao."
                },
                {
                    "number": 17,
                    "text": "Ta adtoy, napaut unay ti panangparabur ti Apo kadakuada iti kinabaknang ti lubong tapno saanda a masugsogan nga agpungtot, a makigubat, wenno agpaayus iti dara; ngarud rinugianda nga insaad ti puspusoda iti kinabaknangda; wen, rinugianda ti agsapul iti rumang-ayanda tapno marimbawanda ti tunggal maysa; ngarud rinugianda ti nagaramid iti nalimed a nadawel a panagpapatay, ken agtakaw ken agsamsam, tapno adda maganabda."
                },
                {
                    "number": 18,
                    "text": "Ket ita adtoy, bunggoy dagidiay nadawel a mammapatay ken managsamsam a binukel da Kishkumen ken Gadianton. Ket ita nasken a napasamak nga adu, uray kadagiti Nephite, iti bunggoy ni Gadianton. Ngem adtoy, ad-aduda nga amang kadagiti ad-adda a nadangkes a paset dagiti Lamanite. Ket naawaganda iti managsamsam ken nadawel a mammapatay ni Gadianton."
                },
                {
                    "number": 19,
                    "text": "Ket isuda dagiti nadawel a nangpapatay iti pangulo nga ukom a ni Cezoram, ken ti anakna a lalaki, bayat ti kaaddana iti pangukoman; ket adtoy, saanda a nasarakan."
                },
                {
                    "number": 20,
                    "text": "Ket ita napasamak nga idi naduktalan dagiti Lamanite nga adda nailaok kadakuada a mannanakaw nalaus ti sakit ti nakemda; ket inaramatda ti amin a kabaelanda a mangpukaw kadakuada iti rabaw ti daga."
                },
                {
                    "number": 21,
                    "text": "Ngem adtoy, sinugsogan ni Satanas ti puspuso ti ad-adu a bilang dagiti Nephite, isu a nakikaduada kadagidiay bunggoy dagiti mannanakaw, ket inkappengda iti katulaganda dagiti sapatada, a salakniban ken taginayonenda ti tunggal maysa iti ania man a pakarikutan a pakaipasungalngalanda, tapno saanda a maparigat iti nadawel a panagpapatayda, ken iti panagsamsamda, ken iti panagtakawda."
                },
                {
                    "number": 22,
                    "text": "Ket napasamak nga adda dagiti tandada, wen, dagiti nalimed a tandada, ken dagiti nalimed a balikasda; ket daytoy tapno mailasinda ti kabsatda a simrek iti katulagan, a saan a madangran ti kabsatna uray no ania a kita ti kinadangkes ti aramiden ti kabsatna, wenno dagidiay saan a kameng ti bunggoyna, a nangawat itoy a katulagan."
                },
                {
                    "number": 23,
                    "text": "Ket iti kasta makapapatayda a nadawel, ken makasamsam, ken makatakaw, ken makaaramid iti innabig ken amin a kita ti kinadangkes, a maibusor kadagiti paglintegan ti pagilianda ken kasta met kadagiti paglintegan ti Diosda."
                },
                {
                    "number": 24,
                    "text": "Ket asino man kadagiti kameng ti bunggoyda ti mangibutaktak iti lubong iti kinadangkesda ken kadagiti makarimon nga aramidda, maisaklang, saan a maibatay kadagiti paglintegan ti pagilianda, ngem maibatay kadagiti paglintegan ti kinadangkesda, nga inted da Gadianton ken Kishkumen."
                },
                {
                    "number": 25,
                    "text": "Ita adtoy, dagitoy ti nalimed a sapata ken katulagan nga imbilin ni Alma iti anakna a saan a mapan iti lubong, amangan la ketdi ta dagitoy ti mangiturong kadagiti tao iti pakadadaelanda."
                },
                {
                    "number": 26,
                    "text": "Ita adtoy, saan a nakadanon ken ni Gadianton dagidiay nalimed a sapata ken katulagan manipud kadagiti kasuratan a naited ken ni Helaman; ngem adtoy, naikabilda iti puso ni Gadianton babaen met la dayta parsua a nangsulisog kadagiti immuna a nagannak kadatayo a mangan iti maiparit a bunga—"
                },
                {
                    "number": 27,
                    "text": "Wen, dayta met la a parsua a nangbalabala ken ni Cain, a no papatayenna a sidadawel ti kabsatna a ni Abel saanto a maammuan ti lubong. Ket binalabalana ni Cain ken dagiti pasurotna manipud iti daydi a kanito."
                },
                {
                    "number": 28,
                    "text": "Ken kasta met a dayta met laeng a parsua ti nangimula iti puspuso dagiti tao a mangbangon iti torre a naan-anay ti kangatona a dumanon iti langit. Ken isu met la dayta a parsua ti nangidaulo kadagiti tao manipud iti dayta a torre nga agturong itoy a daga; a nangisaknap kadagiti aramid ti sipnget ken makarimon nga aramid iti intero a rabaw ti daga, agingga nga induronna dagiti tao iti naan-anay a pannakadadael, ken iti agnanayon nga impierno."
                },
                {
                    "number": 29,
                    "text": "Wen, dayta met laeng a parsua ti nangimula iti puso ni Gadianton a mangituloy iti aramid ti sipnget, ken ti nalimed a nadawel a pammapatay; ken inkuyogna manipud iti punganay ti tao agingga kadagitoy a panawen."
                },
                {
                    "number": 30,
                    "text": "Ket adtoy, isu ti nanipudan ti basol. Ken adtoy, intultuloyna dagiti aramidna iti sipnget ken nalimed a nadawel a pammapatay, ken impaimana dagiti balabalada, ken dagiti sapatada, ken dagiti katulaganda, ken dagiti planoda a nakaam-amak a kinadangkes, iti tunggal kaputotan a maibatay iti pannakatengngelna kadagiti puso dagiti annak ti tattao."
                },
                {
                    "number": 31,
                    "text": "Ket ita adtoy, nairut ti panangtengngelna kadagiti puso dagiti Nephite; wen, isu a nagbalinda a nadangkes unay; wen, ad-adu kadakuada ti nangtallikud iti kinalinteg, ket inludekludekda dagiti bilin ti Dios, ken nangbangonda kadagiti imahen babaen dagiti balitok ken pirakda."
                },
                {
                    "number": 32,
                    "text": "Ket napasamak a dimteng kadakuada amin dagitoy a basbasol iti uneg ti saan unay nga adu a tawen, iti kasta nga ad-adu a pasetna ti dimteng kadakuada iti maikanem-a-pulo-ket-pito, a tawen a panangituray dagiti ukom kadagiti tao ni Nephi."
                },
                {
                    "number": 33,
                    "text": "Ket immaduda iti basbasolda iti maikanem-a-pulo-ket-walo met, iti nalaus a ladingit ken leddaang dagiti nalinteg."
                },
                {
                    "number": 34,
                    "text": "Ket kasta a makitatayo a nangrugi dagiti Nephite a napukawan iti pammati, ket kimmaro iti kinadangkes ken makarimon nga aramid, idinto a nangrugi dagiti Lamanite nga immadu iti kasta unay iti pannakaammo iti Diosda; wen, nangrugi a sinurotda dagiti pagannurotan ken bilinna, ken magna iti kinapudno ken kinalinteg iti sangona."
                },
                {
                    "number": 35,
                    "text": "Ket kasta a makitatayo ti Espiritu ti Apo a nangrugi a simmina kadagiti Nephite, gapu iti kinadangkes ken kinatangken ti panagpuspusoda."
                },
                {
                    "number": 36,
                    "text": "Ket kasta a makitatayo a nangrugi nga imbukbok ti Apo ti Espirituna kadagiti Lamanite, gapu iti kinalukayda ken kinatallugodda a mamati kadagiti balikasna."
                },
                {
                    "number": 37,
                    "text": "Ket napasamak nga inanup dagiti Lamanite ti bunggoy dagiti mannanakaw ni Gadianton; ket inkasabada ti balikas ti Dios kadagiti ad-adda a nadangkes a kaduada, iti kasta awan duadua a nadadael kadagiti Lamanite daytoy a bunggoy dagiti mannanakaw."
                },
                {
                    "number": 38,
                    "text": "Ket napasamak iti sabali a bangir, a binangon ken tinulongan ida dagiti Nephite, nga inrugida kadagiti ad-adda a nadangkes kadakuada, agingga, a naisaknapda iti intero a daga dagiti Nephite, ken nasulisogda ti dakdakkel a bilang dagiti nalinteg agingga a bimmabada a namati kadagiti aramidda ken nangan kadagiti tinakawda, ken makikappon kadakuada kadagiti nalimed a nadawel a pammapatay ken kinnunsaboda."
                },
                {
                    "number": 39,
                    "text": "Ket kasta ti pannakagun-odda iti panagwaywayasda a mangiturong iti gobierno, iti kasta inludekludek ken dinangran ken pinigis ken tinallikudanda dagiti nakurapay ken naemma, ken napakumbaba a pasurot ti Dios."
                },
                {
                    "number": 40,
                    "text": "Ket kasta a makitatayo nga addada iti nakaam-amak a kasasaad, ken maluomen iti agnanayon a pannakadadael."
                },
                {
                    "number": 41,
                    "text": "Ket napasamak a kasta ti panaggibus ti maikanem-a-pulo-ket-walo a tawen a panangituray dagiti ukom kadagiti tao ni Nephi."
                }
            ]
        },
        "/study/scriptures/bofm/hel/7": {
            "uri": "/study/scriptures/bofm/hel/7",
            "title": "Helaman 7",
            "data_type": "chapter",
            "chapter_name": "Kapitulo 7",
            "chapter_summary": [
                "Saan a maawat ni Nephi iti amianan ket agsubli iti Zarahemla—Agkararag iti minuyonganna a torre sa kalpasanna ayabanna dagiti tao nga agbabawi wenno mapukawda. Agarup 23–21 S.C."
            ],
            "book_intro": [
                "Ti Pammadto ni Nephi, a Lalaki nga Anak ni Helaman—Ballaagan ti Dios dagiti tao ni Nephi nga isarungkarnanto kadakuada ti pungtotna, iti awan duadua a pannakadadaelda malaksid no agbabawida iti kinadangkesda. Dusaen ti Dios dagiti tao ni Nephi babaen iti angol; agbabawida ket agtungpalda kenkuana. Mamadto ni Samuel, ti Lamanite, kadagiti Nephite."
            ],
            "verses": [
                {
                    "number": 1,
                    "text": "Adtoy, ita napasamak iti maikanem-a-pulo-ket-siam a tawen a panangituray dagiti ukom kadagiti tao dagiti Nephite, a ni Nephi, ti lalaki nga anak ni Helaman, nagsubli iti daga a Zarahemla manipud iti daga iti amianan."
                },
                {
                    "number": 2,
                    "text": "Ta nakipagyan kadagiti tao iti daga iti amianan, ket inkasabana kadakuada ti balikas ti Dios, ken impadtona kadakuada ti adu a banag;"
                },
                {
                    "number": 3,
                    "text": "Ket awan ti inawatda kadagiti balikasna, iti kasta saan a makapagbayag kadakuada, ngem nagsubli manen iti daga a nakayanakanna."
                },
                {
                    "number": 4,
                    "text": "Ket iti pannakakitana kadagiti tao iti nakaam-amak a kasasaad ti kinadangkes, ken iti panangpunno dagiti mannanakaw ni Gadianton iti pangukoman—iti panangrabsutda iti bileg ken panangituray iti daga; nga impaknida dagiti bilin ti Dios, ket pulos nga awan ti panamatida kenkuana; iti dida pannangted iti linteg kadagiti annak ti tattao;"
                },
                {
                    "number": 5,
                    "text": "Iti panangkednganda kadagiti nalinteg gapu iti kinalintegda; iti dida panangdusa kadagiti nagbasol ken nadangkes gapu iti kuartada; ken kangrunaanna agtakem iti opisina iti ulo ti gobierno, a mangiturong ken agaramid iti maibatay iti pagayatanda, tapno rumang-ayda ken dumayag iti lubong, ken, kangrunaanna, tapno nalaklakada ti makiabig, ken agtakaw, ken mamapatay, ken agaramid iti kaykayatda—"
                },
                {
                    "number": 6,
                    "text": "Ita immay kadagiti Nephite daytoy nakaro a pagbasolan, iti uneg ti saan unay nga adu a tawen; ket idi nakita ni Nephi, dimmagsen ti barukongna iti ladingit ti pusona; ket nayebkasna iti panagtutuok ti kararuana:"
                },
                {
                    "number": 7,
                    "text": "O, adda koma dagiti aldawko kadagiti aldaw ni tatangko a Nephi idi immuna a rimmuar iti daga a Jerusalem, tapno nakipagrag-oak koma kenkuana iti naikari a daga; ket nalaklaka koma a nataming dagiti taona, a natibker a mangtungpal kadagiti bilin ti Dios, ken nabuntog a maiturong iti panagaramid iti pagbasolan; ket napartakda a dumngeg kadagiti balikas ti Apo—"
                },
                {
                    "number": 8,
                    "text": "Wen, no koma dagiti aldawko ket kadagidi nga aldaw, agrag-o koma ti kararuak iti kinalinteg dagiti kabsatko."
                },
                {
                    "number": 9,
                    "text": "Ngem adtoy, naikari a dagitoy ti aldawko, ken mapno ti kararuak iti leddaang gapu iti kinadangkes dagiti kabsatko."
                },
                {
                    "number": 10,
                    "text": "Ket adtoy, ita napasamak nga iti torre, nga adda iti minuyongan ni Nephi, nga adda iti asideg ti nalawa a kalsada nga agturong iti kangrunaan a tiendaan, nga adda iti siudad ti Zarahemla; ngarud, nagkurno ni Nephi iti torre nga adda iti minuyonganna, a dayta a torre asideg met iti ruangan ti minuyongan a mangdugpa iti nalawa a kalsada."
                },
                {
                    "number": 11,
                    "text": "Ket napasamak nga adda lallaki a limmabas ket nakitada ni Nephi bayat ti panangibukbokna iti kararuana iti Dios iti torre; ket nagtarayda a napan nangibaga kadagiti tao iti naimatanganda, ket napan dagiti tao a sangsangkamaysa tapno maammuanda ti gapu ti nalaus a panagleddaang iti kinadangkes dagiti tao."
                },
                {
                    "number": 12,
                    "text": "Ket ita, idi tumakder ni Nephi nakitana ti ummong dagiti tao a nagkaykaysa."
                },
                {
                    "number": 13,
                    "text": "Ket napasamak nga inungapna ti ngiwatna ket kinunana kadakuada: Adtoy, apay a naguummongkayo? Tapno ibagak kadakayo ti basbasolyo?"
                },
                {
                    "number": 14,
                    "text": "Wen, gapu ta immayak ditoy torrek ket ibukbokko ti kararuak iti Diosko, gapu iti nalaus a ladingit ti pusok, a gapu iti basbasolyo."
                },
                {
                    "number": 15,
                    "text": "Ket gapu iti panagladingitko ken panagunnoy nagkaykaysakayo, ket nasdaawkayo; wen, ket adda nasken unay a pagsiddaawanyo; wen, nasken nga agsiddaawkayo gapu ta napanuynoyankayo isu a nairut ti panangpetpet ti sairo iti puspusoyo."
                },
                {
                    "number": 16,
                    "text": "Wen, kasano a naikkanyo iti gundaway ti pananggargari ti agpanggep a mangiwallages kadagiti kararuayo iti agnanayon a pagladingitan ken awan inggana a kinaay-ay-ay?"
                },
                {
                    "number": 17,
                    "text": "O agbabawikayo, agbabawikayo! Apay a mataykayo? Agsublikayo, agsublikayo iti Apo a Diosyo. Apay a binaybay-annakayo?"
                },
                {
                    "number": 18,
                    "text": "Gapu ta pinatangkenyo ti puspusoyo; wen, diyo denggen ti timek ti nasayaat nga agpaspastor; wen, pinagpungtotyo a maibusor kadakayo."
                },
                {
                    "number": 19,
                    "text": "Ket adtoy, idinto nga urnongennakayo, malaksid no agbabawikayo, adtoy, warawaraennakayo tapno agbalinkayo a karne a para kadagiti aso ken kadagiti atap nga ayup."
                },
                {
                    "number": 20,
                    "text": "O, kasano a nalipatanyo a dagus ti Diosyo iti dayta nga aldaw a panangwayawayana kadakayo?"
                },
                {
                    "number": 21,
                    "text": "Ngem adtoy, tapno rumang-ay, tapno dayawen dagiti tao, wen, ken tapno makaalakayo iti balitok ken pirak. Ket insaadyo ti puspusoyo iti kinabaknang ken iti awan kaes-eskanna a banag iti daytoy a lubong, ta namapataykayo a sidadawel, ken nagsamsam, ken nagtakaw, ken namarpardayakayo kadagiti kaarrubayo, ken nagaramidkayo iti amin a kita ti basol."
                },
                {
                    "number": 22,
                    "text": "Ket iti daytoy a gapu ay-aykayonto pay malaksid no agbabawikayo. Ta no saankayo nga agbabawi, adtoy, daytoy dakkel a siudad, ken kasta met amin dagiti dadakkel a siudad nga adda iti aglawlaw, nga adda iti daga a sakuptayo. Maagawto tapno awan ti pagyananyo kadakuada; ta adtoy, dinakayonto ikkan ti Apo iti pigsa, a kas naaramidnan ditoy, tapno masarkedanyo dagiti kabusoryo."
                },
                {
                    "number": 23,
                    "text": "Ta adtoy, kastoy ti kuna ti Apo: Saanko nga ipakita kadagiti nadangkes ti pigsak, iti ad-adu ngem maysa iti sabali, malaksid kadagiti agbabawi kadagiti basolda, ken dumngeg kadagiti balikasko. Ita ngarud, kayatko nga imatanganyo kakabsatko, a nasaysayaat dagiti Lamanite ngem dakayo malaksid no agbabawikayo."
                },
                {
                    "number": 24,
                    "text": "Ta adtoy, nalinlintegda ngem dakayo, ta saanda a nagbasol iti dayta naindaklan a pannakaammo a naawatyo; ngarud kaasianto ida ti Apo; wen, yatiddognanto dagiti aldawda ken nayonanna dagiti bukelda, idinto nga awan duaduanto a madadaelkayo malaksid no agbabawikayo."
                },
                {
                    "number": 25,
                    "text": "Wen, ay-aykayonto pay gapu iti dayta nalabes a makarimon nga aramid nga immay kadakayo; ket nagkaykaysaanyo, wen, iti dayta nalimed a bunggoy a binukel ni Gadianton!"
                },
                {
                    "number": 26,
                    "text": "Wen, ay-aykayonto pay gapu iti dayta palangguad nga impalubosyo a sumrek iti puspusoyo, a nangitag-ay kadakayo iti labes dayta nasayaat gapu iti aglaplapusanan a kinabaknangyo!"
                },
                {
                    "number": 27,
                    "text": "Wen, ay-aykayonto pay gapu iti kinadangkesyo ken makarimon nga aramid!"
                },
                {
                    "number": 28,
                    "text": "Ket malaksid no agbabawikayo mapukawkayonto; wen, maagawto pay kadakayo dagiti dagayo, ket madadaelkayonto iti rabaw ti daga."
                },
                {
                    "number": 29,
                    "text": "Adtoy ita, diak ibaga a mapasamakto dagitoy a banag, iti bagik, gapu ta saan a siak ti makaammo kadagitoy a banag; ngem adtoy, ammok a pudno dagitoy a banag gapu ta impakaammo kaniak ti Apo a Dios, ngarud paneknekak a kastadanto."
                }
            ]
        },
        "/study/scriptures/bofm/hel/8": {
            "uri": "/study/scriptures/bofm/hel/8",
            "title": "Helaman 8",
            "data_type": "chapter",
            "chapter_name": "Kapitulo 8",
            "chapter_summary": [
                "Ikagumaan dagiti narugit nga ukom nga arunanna dagiti tao a mangbusor ken ni Nephi—Paneknekan da Abraham, Moises, Zenos, Zenock, Ezias, Isaias, Jeremias, Lehi, ken Nephi ni Cristo—Babaen ti pammaregta iwaragawag ni Nephi ti nadawel a pannakapapatay ti pangulo nga ukom. Agarup 23–21 S.C."
            ],
            "verses": [
                {
                    "number": 1,
                    "text": "Ket ita napasamak nga idi maisao ni Nephi dagitoy a balikas, adtoy, adda lallaki nga ukom a kameng met ti nalimed a bunggoy ni Gadianton, ket nagpungtotda, ket impukkawda ti ibubusorda kenkuana, a kinunada kadagiti tao: Apay a diyo tiliwen daytoy a tao ket idatagyo, tapno makedngan a maibatay iti naaramidna a krimen?"
                },
                {
                    "number": 2,
                    "text": "Apay a kitaenyo daytoy a tao, ken denggenyo a mangsusik kadagitoy a tao ken mangbusor iti paglintegantayo?"
                },
                {
                    "number": 3,
                    "text": "Ta adtoy, imbaga ni Nephi kadakuada ti maipanggep iti kinarugit ti paglinteganda; wen, adu a banag ti imbaga ni Nephi a di maisurat; ket awan ti imbagana a maisuppiat kadagiti bilin ti Dios."
                },
                {
                    "number": 4,
                    "text": "Ket nakaunget kenkuana dagidiay nga ukom gapu ta nalawag ti panagsaona kadakuada maipanggep kadagiti nalimed nga aramidda iti sipnget; nupay kasta, awan turedda a nangdisso kenkuana, ta nagamakda di la ket mamin-ano ta ipukkawda ti maibusor kadakuada."
                },
                {
                    "number": 5,
                    "text": "Ngarud pinukkawanda dagiti tao, a kinunada: Apay nga ipalubosyo a susikennatayo daytoy a tao? Ta adtoy kednganna amin dagitoy a tao, uray pay iti pakadadaelan; wen, ken kasta met a maala kadatayo dagitoy dadakkel a siudadtayo, tapno awan ti pagyanantayo kadakuada."
                },
                {
                    "number": 6,
                    "text": "Ket ita ammotayo a saan a mapasamak ti kastoy, ta adtoy, nabilegtayo, ken dadakkel dagiti siudadtayo, ngarud awan ti bileg kadatayo dagiti kabusortayo."
                },
                {
                    "number": 7,
                    "text": "Ket napasamak a kasta ti panangsugsogda kadagiti tao nga agpungtot ken ni Nephi, ken namagsusupanget kadakuada met laeng; ta adda sumagmamano a nangipukkaw: Adaywanyo daytoy a tao, ta nasayaat a tao, ta awan duadua a mapasamakto dagiti banag nga imbagana malaksid no agbabawitayo;"
                },
                {
                    "number": 8,
                    "text": "Wen, adtoy, umayto amin a pangngeddeng nga impaneknekna kadatayo; ta ammotayo a namaneknek kadatayo a sililinteg maipanggep iti basbasoltayo. Ket adtoy aduda, ket nalawag nga ammona amin a banag a maidissuor kadatayo a kas iti pannakaammotayo iti basbasoltayo;"
                },
                {
                    "number": 9,
                    "text": "Wen, ket adtoy, no saan a propeta saanna koma a maipaneknek ti maipanggep kadagitoy a banag."
                },
                {
                    "number": 10,
                    "text": "Ket napasamak a napilit dagiti tao a nagtarigagay a mangdadael ken ni Nephi gapu iti butengda, ket dida dinissuan; ngarud rinugianna manen ti nagsao kadakuada, iti pannakakitana iti panangayon kenkuana dagiti dadduma kadagiti matada, iti kasta nagbuteng dagiti nabati kadakuada."
                },
                {
                    "number": 11,
                    "text": "Ngarud napilitan nga agsao kadakuada iti ad-adu pay a kinunana: Adtoy, kakabsatko, diyo kadi nabasa nga inikkan ti Dios iti bileg ti maysa a tao, a ni Moises, a mangbasnot iti danum ti Nalabaga a Baybay, ket nabingay ti agsumbangir, iti kasta nagna dagiti Israelite, nga isuda dagiti ammatayo, iti namaga a daga, ket nagrikep ti danum kadagiti buyot dagiti Egipsio ket ginaburanna ida?"
                },
                {
                    "number": 12,
                    "text": "Ket ita adtoy, no inikkan ti Dios daytoy a tao iti bileg, apay a pagpipinnapilitanyo, ket kunayo a dinak inikkan iti bileg a pakaammuak iti maipanggep kadagiti pangngeddeng a maipaay kadakayo malaksid no agbabawikayo?"
                },
                {
                    "number": 13,
                    "text": "Ngem, adtoy, saan la a diyo patien dagiti balikasko, ngem diyo pay patien amin dagiti balikas nga imbaga dagiti ammatayo, ken kasta met dagiti balikas nga imbaga daytoy a tao, a ni Moises, nga addaan iti kasta a naindaklan a pigsa a naited kenkuana, wen, dagiti balikas nga imbagana maipanggep iti yaay ti Mesias."
                },
                {
                    "number": 14,
                    "text": "Wen, dina kadi insurat nga umay ti Anak ti Dios? Ket iti panangitag-ayna iti gambang nga uleg iti langalang, itag-aynanto met ti umay."
                },
                {
                    "number": 15,
                    "text": "Ket kas iti kaadunto ti kumita iti dayta nga uleg ti agbiagto, ken kastanto met ti kaadu ti kumita iti Anak ti Dios nga addaan pammati, nga addaan iti sibabawi nga espiritu, ti agbiag, uray pay iti dayta biag nga agnanayon."
                },
                {
                    "number": 16,
                    "text": "Ket ita adtoy, saan la a pinaneknekan ni Moises dagitoy a banag, ngem dagiti pay amin a nasantuan a propeta, manipud kadagidi aldawna agingga kadagiti aldaw ni Abraham."
                },
                {
                    "number": 17,
                    "text": "Wen, ket adtoy, nakita ni Abraham ti yaayna, ket napno iti ragsak ket nagrag-o."
                },
                {
                    "number": 18,
                    "text": "Wen, ket adtoy kunak kadakayo, saan la nga ammo ni Abraham dagitoy a banag, ngem adu sakbay dagiti aldaw ni Abraham ti naawagan babaen ti urnos ti Dios; wen, uray pay iti urnos ti Anakna; ket daytoy tapno maipakita kadagiti tao, iti naindaklan nga adu a ribu a tawen sakbay ti yaayna, nga umay pay kadakuada ti pannakasubbot."
                },
                {
                    "number": 19,
                    "text": "Ket ita kayatko a maammuanyo, nga uray pay kadagidi aldaw ni Abraham adun dagidi propeta a nangpaneknek kadagitoy a banag; wen, adtoy, nakabatbatad ti pammaneknek ni propeta Zenos; a puon ti nakapapatayanna."
                },
                {
                    "number": 20,
                    "text": "Ket adtoy, kasla met ni Zenock, ken ni Ezias, ken kasta met ni Isaias, ken ni Jeremias, (ni met la Jeremias ti propeta a nangpaneknek iti pannakadadael ti Jerusalem) ket ita ammotayo a nadadael ti Jerusalem a maibatay kadagiti balikas ni Jeremias. O apay ngarud a saan nga umay ti Anak ti Dios, a maibatay iti padtona?"
                },
                {
                    "number": 21,
                    "text": "Ket ita susikenyo kadi a nadadael ti Jerusalem? Kunaenyo kadi a saan a napapatay dagiti lallaki nga annak ni Sedekias, amin malaksid ni Mulek? Wen, ket diyo kadi makita a kaduatayo ti bukel ni Sedekias, ket napapanawda iti daga a Jerusalem? Ngem adtoy, saan la a dagitoy—"
                },
                {
                    "number": 22,
                    "text": "Napapanaw ni amatayo a Lehi iti Jerusalem gapu iti panangpaneknekna kadagitoy a banag. Pinaneknekan met ni Nephi dagitoy a banag, ken kasta met ti dandani amin nga ammatayo, agpapan pay kadagitoy a panawen; wen, pinaneknekanda ti yaay ni Cristo, ket ur-urayenda, ket nagragsakda iti aldawna a dumteng."
                },
                {
                    "number": 23,
                    "text": "Ket adtoy, isu ti Dios, ket adda kadakuada, ket nagpakita kadakuada, tapno subbotenna ida; ket intedda kenkuana ti dayag, gapu iti dayta a dumteng."
                },
                {
                    "number": 24,
                    "text": "Ket ita, iti pannakakitak nga ammoyo dagitoy a banag ket diyo maliklikan ida malaksid no agulbodkayo, ngarud iti daytoy nagbasolkayon, ta sinupringyo amin dagitoy a banag, iti laksid ti adu unay a pammaneknek a naawatyo; wen, uray no naawatyon amin dagiti banag, agpadpada a bambanag iti langit, ken amin a bambanag nga adda iti daga, kas pammaneknek a pudnoda."
                },
                {
                    "number": 25,
                    "text": "Ngem adtoy, sinupringyo ti kinapudno, ken immalsakayo a maibusor iti nasantuan a Diosyo; ken agpapan itoy a kanito, idinto koma a kawesanyo ti bagbagiyo kadagiti gameng ti langit, nga awan ti narugit, ken awan ti makaumay a saan a nadalus, ap-apitenyo ti pungtot a maibusor iti aldaw a panangukom."
                },
                {
                    "number": 26,
                    "text": "Wen, maluluomkayon iti daytoy a kanito, gapu kadagiti nadawel a pammapatayyo ken panagdederrepyo ken kinadangkes, para iti agnanayon a pannakadadael; wen, ket malaksid no agbabawikayo umayto kadakayo iti saan a mabayag."
                },
                {
                    "number": 27,
                    "text": "Wen, adtoy addan kadagiti ridawyo; wen, mapankayo iti pangukoman, ket agsukimatkayo; ket adtoy, napapatay a sidadawel ti ukomyo, ket naudatal iti darana; ket pinapatay a sidadawel ti kabsatna, a nagpanggep nga agtugaw iti pangukoman."
                },
                {
                    "number": 28,
                    "text": "Ket adtoy, agpadada a kameng ti nalimed a bunggoyyo, a ni Gadianton ti nangirugi ken dakes a nagpanggep a mangdadael kadagiti kararua dagiti tao."
                }
            ]
        },
        "/study/scriptures/bofm/hel/9": {
            "uri": "/study/scriptures/bofm/hel/9",
            "title": "Helaman 9",
            "data_type": "chapter",
            "chapter_name": "Kapitulo 9",
            "chapter_summary": [
                "Masarakan dagiti mensahero ti pangulo nga ukom a natay iti pangukoman—Mabaludda sada mawayawayaan iti saan a mabayag— Babaen ti pammaregta itudo ni Nephi ni Seantum nga isu ti nadawel a mammapatay—Awaten ti sumagmamano ni Nephi a kas propeta. Agarup 23–21 S.C."
            ],
            "verses": [
                {
                    "number": 1,
                    "text": "Adtoy, ita napasamak nga idi naibaga ni Nephi dagitoy a balikas, adda lallaki a maibilang kadakuada a nagtaray iti pangukoman; wen, uray la a lima ti napan, ket kinunada iti bagbagida, bayat ti papanda:"
                },
                {
                    "number": 2,
                    "text": "Adtoy, ita ammotayon nga awan duadua no daytoy a lalaki ket propeta ken binilin ti Dios a mangipadto kadatayo kadagiti kasta a nakaskasdaaw a banag. Adtoy, saantayo a mamati nga inaramidna; wen, saantayo a mamati nga isu ti propeta; nupay kasta, no agpayso dagitoy banag nga imbagana maipanggep iti pangulo nga ukom, a matay, mamatitayo ngarud a pudno dagiti dadduma a balikas nga imbagana."
                },
                {
                    "number": 3,
                    "text": "Ket napasamak a nagtarayda iti pempennekda, ket simrekda iti pangukoman; ket adtoy, nadalupo ti pangulo nga ukom iti daga, a nadigos iti dara."
                },
                {
                    "number": 4,
                    "text": "Ket ita adtoy, idi nakitada daytoy nasdaawda iti uray la nga, iti kasta natuangda iti daga; gapu ta dida namati kadagiti balikas nga imbaga ni Nephi maipanggep iti pangulo nga ukom."
                },
                {
                    "number": 5,
                    "text": "Ngem ita, namatida idi nakitada, ket nagbutengda amangan no mapasamak amin a pangngeddeng nga imbaga ni Nephi kadagiti tao; ngarud nagkintayegda, ket natuangda iti daga."
                },
                {
                    "number": 6,
                    "text": "Ita, dagus kalpasan ti nadawel a pannakapapatay ti ukom—isu a binagsol ti kabsatna babaen ti kawes a panglimlimo, sa naglibas, ket nagtataray dagiti katulongan a nangibaga kadagiti tao, nga inyik-ikkisda kadakuada ti pammapatay;"
                },
                {
                    "number": 7,
                    "text": "Ket adtoy naguurnong dagiti tao iti pangukoman—ket adtoy, iti siddaawda nakitada dagiti lima a lallaki a nadaleb iti daga."
                },
                {
                    "number": 8,
                    "text": "Ket ita adtoy, awan ti ammo dagiti tao maipanggep iti ummong a naguummong iti minuyongan ni Nephi; ngarud kinunada iti bagbagida: Dagitoy a lallaki ti nangpapatay a sidadawel iti ukom, ket sinaplit ida ti Dios tapno saandatayo a malibasan."
                },
                {
                    "number": 9,
                    "text": "Ket napasamak a tiniliwda ida, ket pinungoda ida sada imbalud. Ket naipakdaar iti ganggannaet ti pannakapapatay ti ukom, ket natiliwen ken naibaluden dagiti nangpapatay a sidadawel."
                },
                {
                    "number": 10,
                    "text": "Ket napasamak a naguummong dagiti tao iti kabigatanna tapno agladingit ken agayuno, iti pannakaipumpon ti naindaklan a pangulo nga ukom a napapatay."
                },
                {
                    "number": 11,
                    "text": "Ken kasta met dagidiay ukom nga adda iti minuyongan ni Nephi, ket nangngegda dagiti balikasna, napanda met iti pamumpon."
                },
                {
                    "number": 12,
                    "text": "Ket napasamak a nagdamagda kadagiti tao, a kinunada: Sadino ti yan dagiti lima a naibaon nga agdamag iti maipanggep iti pangulo nga ukom no agpayso a natay? Ket insungbatda: Maipanggep kadagitoy lima nga imbagayo nga imbaonyo, dimi ammo; ngem adda lima nga isuda dagiti nadawel a mammapatay, nga imbaludmi."
                },
                {
                    "number": 13,
                    "text": "Ket napasamak a tinarigagayan dagiti ukom a maisaklangda; ket naisaklangda, ket adtoy isuda dagiti lima a naibaon; ket adtoy dinamag dagiti ukom kadakuada ti maipanggep iti dayta a banag, ket imbagada kadakuada ti amin nga inaramidda, a kinunada:"
                },
                {
                    "number": 14,
                    "text": "Nagtaraykami nga immay iti pangukoman, ket idi nakitami ti amin a banag a pinaneknekan ni Nephi, nasdaawkami iti uray la nga ket nadalupokami iti daga; ket idi agsubli ti riknami iti pannakasdaawmi, adtoy impandakami iti pagbaludan."
                },
                {
                    "number": 15,
                    "text": "Ita, maipanggep iti nadawel a pannakapapatay daytoy a tao, dimi ammo no asino ti akin-aramid; ket daytoy laeng ti ammomi, nagtaraykami nga immay a maibatay iti tarigagayyo, ket adtoy natayen, a maibatay kadagiti balikas ni Nephi."
                },
                {
                    "number": 16,
                    "text": "Ket ita napasamak nga inlawlawag dagiti ukom ti banag kadagiti tao, ket inyikkisda ti ibubusorda ken ni Nephi, a kinunada: Adtoy, ammotayo a nalabit a nakitulag daytoy a Nephi iti no asino a mangpapatay iti ukom, sa kalpasanna ipakdaarna kadatayo, tapno mapasurotnatayo iti pammatina, tapno mapagbalinna ti bagina a naindaklan a tao, a pinili ti Dios, ken propeta."
                },
                {
                    "number": 17,
                    "text": "Ket ita adtoy, sapulentayo daytoy a tao, ket ipudnona ti biddutna ken ibagana kadatayo ti pudno a nangpapatay a sidadawel iti ukom."
                },
                {
                    "number": 18,
                    "text": "Ket napasamak a nawayawayaan dagiti lima iti aldaw ti pamumpon. Nupay kasta, binabalawda dagiti ukom kadagiti balikas nga imbagada a maibusor ken ni Nephi, ket kinasupangetda ti tunggal maysa, iti kasta ti panangrikiarda kadakuada."
                },
                {
                    "number": 19,
                    "text": "Nupay kasta, imbilinda a matiliw ni Nephi ken mapungo ket maidatag iti ummong, ket rinugianda a pagsaludsodan iti nasikap a wagas tapno maballikogda, tapno dusaenda iti patay—"
                },
                {
                    "number": 20,
                    "text": "Kinunada kenkuana: Nakikumplotka; asino daytoy a tao a nangaramid iti nadawel a pammapatay? Ita ibagam kadakami, ket awatem ti biddutmo; a kunam, Adtoy ti kuarta; ken kasta met nga itdenmi kenka ti biagmo no ibagam kadakami, ken awatem ti nagtulaganyo kenkuana."
                },
                {
                    "number": 21,
                    "text": "Ngem kinuna ni Nephi kadakuada: O dakayo a maag, dakayo a saan a nakugit ti pusona, dakayo a bulsek, ken dakayo a nasukir a tattao, ammoyo kadi no kasano ti kapaut ti panagibtur ti Apo a Diosyo iti panangitultuloyyo iti kastoy a wagas ti panagbasolyo?"
                },
                {
                    "number": 22,
                    "text": "O rugianyo koman ti agasug ken agdung-aw, gapu iti dakkel a pannakadadael a mangur-urayen kadakayo itoy a kanito, malaksid no agbabawikayo."
                },
                {
                    "number": 23,
                    "text": "Adtoy kunayo nga inabuloyak ti tao a mangpapatay iti nadawel ken ni Seezoram, ti pangulo nga ukomtayo. Ngem adtoy, kunak kadakayo, a gapu daytoy iti panangipaneknekko kadakayo tapno maammuanyo ti maipanggep itoy a banag; wen, uray pay ti agsaksi kadakayo, tapno maammuak ti kinadangkes ken dagiti makarimon nga aramid ti dadduma kadakayo."
                },
                {
                    "number": 24,
                    "text": "Ket gapu ta naaramidko daytoy, kunayon nga inabuloyak ti tao a mangaramid itoy a banag; wen, gapu ta impakitak kadakayo daytoy a tanda kaungetdakon ken kayatyo a dadaelen ti biagko."
                },
                {
                    "number": 25,
                    "text": "Ket ita adtoy, ipakitak kadakayo ti sabali a tanda, ket kitaek no itoy a banag kayatdak a dadaelen."
                },
                {
                    "number": 26,
                    "text": "Adtoy kunak kadakayo: Mapankayo iti balay ni Seantum, a lalaki a kabsat ni Seezoram, ket kunayo kenkuana—"
                },
                {
                    "number": 27,
                    "text": "Immabuloy kadi ni Nephi, ti agpampammarang a propeta, a nangipadto iti adu a kinadakes maipanggep kadagitoy a tao, kenka, iti nadawel a panangpapataymo ken ni Seezoram, a kabsatmo?"
                },
                {
                    "number": 28,
                    "text": "Ket adtoy, kunana kadakayo, Saan."
                },
                {
                    "number": 29,
                    "text": "Ket kunayonto kenkuana: Pinapataymo kadi a sidadawel ti kabsatmo?"
                },
                {
                    "number": 30,
                    "text": "Ket agbutengton, ket dina ammo ti sawenna. Ket adtoy, aglibakto kadakayo; ket agpammarangto a masdaaw; nupay kasta, ket ipakdaarnanto kadakayo nga awan basolna."
                },
                {
                    "number": 31,
                    "text": "Ngem adtoy, untonenyonto, ket makakitakayonto iti dara iti gayadan ti kagayna."
                },
                {
                    "number": 32,
                    "text": "Ket no makitayon daytoy, kunayonto: Naggapuan daytoy a dara? Dimi kadi ammo a dara ti kabsatmo?"
                },
                {
                    "number": 33,
                    "text": "Ket agtigergerto, ken bumsagto, a kasla dimtengen kenkuana ni patay."
                },
                {
                    "number": 34,
                    "text": "Ket kalpasanna kunayonto: Gapu itoy a buteng ken bebessag a mailadawan iti rupam, adtoy, ammomi a nagbasolka."
                },
                {
                    "number": 35,
                    "text": "Ket ad-addanton ti butengna; ket kalpasanna agpudnonto kadakayo, ket saannanton nga ilibak nga isu ti akin-aramid itoy nadawel a pammapatay."
                },
                {
                    "number": 36,
                    "text": "Ket kalpasanna kunananto kadakayo, a siak, ni Nephi, awan ti ammok maipanggep iti dayta a banag malaksid iti pannakaitedna kaniak babaen ti bileg ti Dios. Ket isunton ti pannakaammoyo a napudnoak a tao, nga imbaonnak ti Dios kadakayo."
                },
                {
                    "number": 37,
                    "text": "Ket napasamak a napanda ket inaramidda, iti kas iti imbaga ni Nephi kadakuada. Ket adtoy, agpayso dagiti balikas nga imbagana; ta maibatay kadagiti balikas nagulbod; ken kasta met a maibatay kadagiti balikas nagpudno."
                },
                {
                    "number": 38,
                    "text": "Ket naisaklang a mangpaneknek nga isu a mismo ti nadawel a mammapatay, iti kasta nawayawayaan dagiti lima, ken kasta met ni Nephi."
                },
                {
                    "number": 39,
                    "text": "Ket adda sumagmamano kadagiti Nephite a namati kadagiti balikas ni Nephi; ken adda met sumagmamano, a namati gapu iti pammaneknek dagiti lima, ta napasurotda bayat ti kaaddada iti pagbaludan."
                },
                {
                    "number": 40,
                    "text": "Ket ita adda sumagmamano kadagiti tao, a nagkuna a propeta ni Nephi."
                },
                {
                    "number": 41,
                    "text": "Ket adda dagiti sabali a nagkuna: Adtoy, isu ti Dios, ta no saan nga isu ti Dios dina koma ammo amin a banag. Ta adtoy, imbagana kadatayo ti adda iti puspusotayo, ket kasta met nga imbagana dagiti banag; ket naipakaammona kadatayo ti pudno a nadawel a namapatay iti pangulo nga ukomtayo."
                }
            ]
        },
        "/study/scriptures/bofm/hel/10": {
            "uri": "/study/scriptures/bofm/hel/10",
            "title": "Helaman 10",
            "data_type": "chapter",
            "chapter_name": "Kapitulo 10",
            "chapter_summary": [
                "Ited ti Apo ken ni Nephi ti bileg a mangsaluad—Maikkan iti bileg a mamagkappeng ken mamagsina iti daga ken iti langit—Bilinenna dagiti tao nga agbabawi wenno mapukaw—Impan ti Espiritu manipud iti ummong agingga iti sabali nga ummong. Agarup 21–20 S.C."
            ],
            "verses": [
                {
                    "number": 1,
                    "text": "Ket napasamak nga adda nariing a pannakabingay dagiti tao, iti kasta nabingaybingayda ditoy ken idiay ket nagsisinada iti napanan, a pinanawanda ni Nephi a maymaysa, a kasla nagtakder iti nagtengngaanda."
                },
                {
                    "number": 2,
                    "text": "Ket napasamak a nagturong ni Nephi iti balayna, a mangpampanunot kadagiti banag nga impakita kenkuana ti Apo."
                },
                {
                    "number": 3,
                    "text": "Ket napasamak iti kasta a panagpampanunotna—bayat ti pannakauppapayna gapu iti kinadangkes dagiti tao dagiti Nephite, dagiti nalimed nga aramidda iti sipnget, ken dagiti nadawel a panagpapatayda, ken dagiti panagsamsamda, ken amin a kita ti pagbasolan—ket napasamak iti kasta a naimpusuan a panagpampanunotna, adtoy, nakangngeg iti timek a nagkuna:"
                },
                {
                    "number": 4,
                    "text": "Mabendisionanka, Nephi, gapu kadagiti banag nga inaramidmo; ta naimatangak ti dimo pannakabannog a nangipakdaar iti balikas, nga intedko kenka, a para kadagiti tao. Ket saanka a nagbuteng kadakuada, ket saanmo a pinampanunot ti biagmo, ngem pinanunotmo ti pagayatak, ken iti panangtungpalmo kadagiti bilinko."
                },
                {
                    "number": 5,
                    "text": "Ket ita, gapu ta inaramidmo dagitoy nga awan pannakabannogmo, adtoy, bendisionanka iti agnanayon; ket aramidenka a naindaklan iti balikas ken iti aramid, iti pammati ken iti trabaho; wen, uray pay iti amin a banag a maaramidmo a maibatay iti balikasmo, ta saanka nga agdawat iti mailabsing iti pagayatak."
                },
                {
                    "number": 6,
                    "text": "Adtoy, sika ni Nephi, ket siak ti Dios. Adtoy, ipakdaarko kenka iti sango dagiti anghelko, a maaddaanka iti bileg a mangituray kadagitoy a tao, ken saplitem ti daga iti bisin, ken iti angol, ken pannakadadael, a maibatay iti kinadangkes dagitoy a tao."
                },
                {
                    "number": 7,
                    "text": "Adtoy, ikkanka iti bileg, tapno ania man ti patalgedam iti daga mapatalgedan met iti langit; ket ania man ti palusposam iti daga mapalusposan met iti langit; ket kasta ti kabilegmo kadagitoy a tao."
                },
                {
                    "number": 8,
                    "text": "Ket kasta, a no ibagam a magudua daytoy a templo, maaramid."
                },
                {
                    "number": 9,
                    "text": "Ket no ibagam iti daytoy a bantay, Agkusukoska ket tumapokka, maaramid."
                },
                {
                    "number": 10,
                    "text": "Ket adtoy, no ibagam a sapliten ti Dios dagitoy a tao, mapasamak."
                },
                {
                    "number": 11,
                    "text": "Ket ita adtoy, bilinenka, a mapanka ket ipakdaarmo kadagitoy a tao, a kastoy ti kinuna ti Apo a Dios, nga isu ti Kangatuan: Malaksid no agbabawikayo masaplitkayonto, nga uray la a madadael."
                },
                {
                    "number": 12,
                    "text": "Ket adtoy, ita napasamak nga idi naibaga ti Apo dagitoy a balikas ken ni Nephi, nagsardeng ket saan a nagtuloy iti balayna, ngem nagsubli kadagiti ummong a nawarawara iti rabaw ti daga, ket rinugianna nga impakdaar kadakuada ti balikas ti Apo a naisao kenkuana, maipanggep iti pannakadadael no saanda nga agbabawi."
                },
                {
                    "number": 13,
                    "text": "Ita adtoy, iti laksid dayta naindaklan a milagro a naaramid ni Nephi iti panangibagana kadakuada maipanggep iti ipapatay ti pangulo nga ukom, pinatangkenda ti puspusoda ken dida dinengngeg dagiti balikas ti Apo."
                },
                {
                    "number": 14,
                    "text": "Ngarud impakdaar ni Nephi kadakuada ti balikas ti Apo, a kinunana: Malaksid no agbabawikayo, kasta ti kinuna ti Apo, masaplitkayonto agingga a madadaelkayo."
                },
                {
                    "number": 15,
                    "text": "Ket napasamak nga idi naipakdaar ni Nephi kadakuada ti balikas, adtoy, pinatangkenda pay la ti puspusoda ken dida dinengngeg dagiti balikasna; ngarud sinusikda, ket pinanunotda a tiliwen tapno maipupokda iti pagbaludan."
                },
                {
                    "number": 16,
                    "text": "Ngem adtoy, adda kenkuana ti bileg ti Dios, ket saanda a maala nga ipisok iti pagbaludan, ta intalaw ti Espiritu ket inyadayona iti tengngada."
                },
                {
                    "number": 17,
                    "text": "Ket napasamak a kasta ti papanna iti Espiritu, iti tunggal ummong, a nangipakdaar iti balikas ti Dios, agingga a naipakdaarnan kadakuada amin, wenno naidanonna kadagiti amin a tao."
                },
                {
                    "number": 18,
                    "text": "Ket napasamak a saanda a denggen dagiti balikasna; ket nangrugida a nagsusupanget, isu a nabingaybingayda ket papatayenda ti tunggal maysa babaen ti espada."
                },
                {
                    "number": 19,
                    "text": "Ket kasta ti naggibusan ti maika-pitopulo-ket-maysa a tawen a panangituray dagiti ukom kadagiti tao ni Nephi."
                }
            ]
        },
        "/study/scriptures/bofm/hel/11": {
            "uri": "/study/scriptures/bofm/hel/11",
            "title": "Helaman 11",
            "data_type": "chapter",
            "chapter_name": "Kapitulo 11",
            "chapter_summary": [
                "Allukoyen ni Nephi ti Apo a mangsukat iti gubat iti bisin—Adu a tao ti mapukaw—Agbabawida, ket umararaw ni Nephi iti Apo iti tudo—Adu a paltiing ti awaten da Nephi ken Lehi—Aglemmeng dagiti mannanakaw ni Gadianton iti daga. Agarup 20–6 S.C."
            ],
            "verses": [
                {
                    "number": 1,
                    "text": "Ket ita napasamak iti maika-pitopulo-ket-dua a tawen a panagturay dagiti ukom ti ikakaro ti panagsusupanget, isu nga adda gubgubat iti intero a daga dagiti amin a tao ni Nephi."
                },
                {
                    "number": 2,
                    "text": "Ket dagiti nalimed a bunggoy dagiti mannanakaw ti nangilungalong itoy aramid a panagdadael ken kinadangkes. Ket nagpaut daytoy a gubat iti makatawen; ket nagpaut met iti maika-pitopulo-ket-tallo a tawen."
                },
                {
                    "number": 3,
                    "text": "Ket napasamak nga itoy a tawen immararaw ni Nephi iti Apo, a kinunana:"
                },
                {
                    "number": 4,
                    "text": "O Apo, dimo ipalubos a madadael dagitoy a tao iti espada; ngem O Apo, imbes mangyegka ketdi iti bisin iti daga, a mangriing kadakuada a manglagip iti Apo a Diosda, ket bareng no agbabawida ket agsublida kenka."
                },
                {
                    "number": 5,
                    "text": "Ket naaramid ngarud a kasta, a maibatay kadagiti balikas ni Nephi. Ket adda nakaro a bisin iti daga, kadagiti amin a tao ni Nephi. Ket kasta a nagtultuloy ti bisin iti maika-pitopulo-ket-uppat a tawen, ket naisardeng ti aramid a panagdadael babaen ti espada ngem nagbalin a nasaem babaen ti bisin."
                },
                {
                    "number": 6,
                    "text": "Ket nagtultuloy met daytoy nga aramid ti panagdadael iti maika-pitopulo-ket-lima a tawen. Ta nasaplit ti daga ket natikag, ket saan a nakapataud iti apit iti panawen ti panagaapit; ket nasaplit ti sangabukel a daga, kadagiti man Lamanite ken kadagiti Nephite, isu a nasaplitda ket rinibu ti napukaw nga ad-adu ti kinadangkes iti daga."
                },
                {
                    "number": 7,
                    "text": "Ket napasamak a nakita dagiti tao a dandani mapukawdan iti bisin, ket nangrugi a nalagipda ti Apo a Diosda; ket nangrugi a nalagipda dagiti balikas ni Nephi."
                },
                {
                    "number": 8,
                    "text": "Ket nangrugi dagiti tao a nagpakaasi kadagiti pangulo nga ukomda ken kadagiti dadauloda, ket kinunada ken ni Nephi: Adtoy, ammomi a sika ti tao ti Dios, ket ngarud ipakaasim iti Apo a Diosmo nga ilisina kadakami daytoy a bisin, amangan ta mapasamak amin dagiti balikas nga imbagam a maipanggep iti pannakadadaelmi."
                },
                {
                    "number": 9,
                    "text": "Ket napasamak a kinuna dagiti ukom ken ni Nephi, a maibatay kadagiti balikas a tinarigagayanna. Ket napasamak nga idi nakita ni Nephi a nagbabawin dagiti tao ken impakumbabada ti bagbagida iti nakersang nga aruaten, immararaw manen iti Apo, a kinunana:"
                },
                {
                    "number": 10,
                    "text": "O Apo, adtoy dagitoy tao a nagbabawi; ket sinagadda ti bunggoy ni Gadianton nga inyadayo kadakuada agingga nga awan ti nabati kadakuada, ken imbutaktakda dagiti nalimed a panggepda iti daga."
                },
                {
                    "number": 11,
                    "text": "Ita, O Apo, gapu iti daytoy ti panagpakumbabada yadayom koma ti pungtotmo, ket maibsan koman ti pungtotmo iti pannakadadael dagiti kinadangkes a tao a dinadaelmon."
                },
                {
                    "number": 12,
                    "text": "O Apo, yadayom koma ti pungtotmo, wen, ti nakaam-amak a pungtotmo, ket ibilinmo ti pannakapukaw ti bisin ditoy a daga."
                },
                {
                    "number": 13,
                    "text": "O Apo, imdengannak koma, ket ipalubosmo a maaramid a maibatay kadagiti balikasko, ket pagtuduem iti rabaw ti daga, tapno isangbayna ti bungana, ken ti apitna iti panawen ti apit."
                },
                {
                    "number": 14,
                    "text": "O Apo, inimdengam dagiti balikasko idi kinunak, Adda koma bisin, tapno mapukaw ti angol ti espada; ket ammok nga aramidem, uray itoy a kanito, imdengam dagiti balikasko, ta kinunam a: No agbabawi dagitoy a tao isalakanko ida."
                },
                {
                    "number": 15,
                    "text": "Wen, O Apo, ket makitam a nagbabawidan, gapu iti bisin ken iti angol ken pannakadadael, a napasamaken kadakuada."
                },
                {
                    "number": 16,
                    "text": "Ket ita, O Apo, yadayom koma ti pungtotmo, ket padasem kadi manen no pagpaayandaka met laeng? Ket no kasta, O Apo, mabendisionam ida a maibatay kadagiti balikasmo a nasaomon."
                },
                {
                    "number": 17,
                    "text": "Ket napasamak nga iti maika-pitopulo-ket-innem a tawen inyadayo ti Apo ti pungtotna kadagiti tao, ket imbilinna nga agtudo iti daga, tapno iti kasta isangbayna ti bungana iti panawen ti panagbungana. Ket napasamak a nangisangbay iti apitna iti panawen ti panagapitna."
                },
                {
                    "number": 18,
                    "text": "Ket adtoy, nagrag-o dagiti tao ket dinaydayawda ti Dios, ket napno ti daga iti ragrag-o; ket saandan a pinanunot pay a dadaelen ni Nephi, ngem intandudoda ketdi a naindaklan a propeta, ken tao ti Dios, nga addaan iti naindaklan a bileg ken panangituray nga inted kenkuana ti Dios."
                },
                {
                    "number": 19,
                    "text": "Ket adtoy, awan ti uray no sangkabassit a nakaudian ni Lehi, ti kabsatna, kenkuana maipanggep iti kinalinteg."
                },
                {
                    "number": 20,
                    "text": "Ket kasta a napasamak a nangrugi manen dagiti tao ni Nephi a rimmang-ay iti daga, ket rinugianda a binangon dagiti nadadael a lugarda, ken nangrugida nga immadu ken nagwaras, nga agingga a naaplagandan ti rabaw ti daga, nga agpadpada iti amianan ken iti abagatan, manipud iti laud a baybay agingga iti daya a baybay."
                },
                {
                    "number": 21,
                    "text": "Ket napasamak a naggibus ti maika-pitopulo-ket-innem a tawen a sitatalna. Ket nangrugi ti maika-pitopulo-ket-pito a tawen a sitatalna; ket nagwaras ti simbaan iti rabaw ti amin a daga; ken ad-adu ti bilang dagiti tao, kadagiti Nephite ken kadagiti Lamanite nga agpadpada, a kameng ti simbaan; ket naaddaanda iti aglaplapusanan a naindaklan a talna iti daga; ket kasta ti panaggibus ti maika-pitopulo-ket-pito a tawen."
                },
                {
                    "number": 22,
                    "text": "Ken kasta met nga adda talnada iti maika-pitopulo-ket-walo a tawen, malaksid ti saggaysa a panagsusupanget maipanggep kadagiti panirigan iti doktrina nga intuyang dagiti propeta."
                },
                {
                    "number": 23,
                    "text": "Ket iti maika-pitopulo-ket-siam a tawen nangrugi nga immadu ti riri. Ngem napasamak a da Nephi ken Lehi, ken adu kadagiti kabsatda a makaammo iti maipanggep kadagiti panirigan iti doktrina, iti kaadu dagiti paltiing iti inaldaw, ngarud nangasabada kadagiti tao, iti kasta napagsardengda ti riri iti dayta a tawen."
                },
                {
                    "number": 24,
                    "text": "Ket napasamak nga iti maika-walopulo a tawen a panangituray dagiti ukom kadagiti tao ni Nephi, adda bilang dagiti sumupsuppiat manipud kadagiti tao ni Nephi, a sumagmamano a tawenen a kimmappon kadagiti Lamanite, ket inawatda a nagan ti Lamanite, ken kasta met ti bilang dagiti talaga nga an-annabo dagiti Lamanite, a nariing ti pungtotda kadakuada, wenno babaen dagiti sumupsuppiat, ngarud inrugida ti nakigubat kadagiti kabsatda."
                },
                {
                    "number": 25,
                    "text": "Ket nagaramidda iti nadawel a panagpapatay ken panagsamsam; sa kalpasanna nagsanudda kadagiti bantay, ken iti langalang ken nalimed a luglugar, nga inlemmengda ti bagbagida tapno dida ida masarakan, nga inaldaw nga umad-adu ti bilangda, agingga nga adda dagiti sumupsuppiat a mapan kadakuada."
                },
                {
                    "number": 26,
                    "text": "Ket iti kasta a panawen, wen, uray pay iti uneg ti saan unay nga adu a tawen, nagbalinda a nalabes ti kadakkelna a bunggoy dagiti mannanakaw; ket sinukimatda amin a nalimed a plano ni Gadianton; ket kasta ti panagbalinda a mannanakaw ni Gadianton."
                },
                {
                    "number": 27,
                    "text": "Ita adtoy, nagaramid dagitoy a mannanakaw iti nalabes a panagkibur, wen, uray pay iti dakkel a panagdadael kadagiti tao ni Nephi, ken kasta met kadagiti tao dagiti Lamanite."
                },
                {
                    "number": 28,
                    "text": "Ket napasamak a kasapulan ti pannakaisardengen daytoy nga aramid a panagdadael; ngarud nangipatulodda iti buyot ti napipigsa a lallaki iti langalang ken kadagiti bantay a mangsapul iti daytoy a bunggoy dagiti mannanakaw, ket tapno dadaelenda ida."
                },
                {
                    "number": 29,
                    "text": "Ngem adtoy, napasamak nga iti dayta met la a tawen napagsanudda nga uray la nga iti dagdagada. Ket kasta ti panaggibus ti maika-walopulo a tawen a panangituray dagiti ukom kadagiti tao ni Nephi."
                },
                {
                    "number": 30,
                    "text": "Ket napasamak iti panangrugi ti maika-walopulo-ket maysa a tawen a napanda manen sinango ti bunggoy dagiti mannanakaw, ket adu ti dinadaelda; ket sinangbayan met ida ti dakkel a pannakadadael."
                },
                {
                    "number": 31,
                    "text": "Ket napilitanda manen nga agsubli a rummuar iti langalang ken rummuar iti kabambantayan a mapan kadagiti dagada, gapu iti nalaus a kadakkel ti bilang dagiti mannanakaw a nangpunno kadagiti bantay ken langalang."
                },
                {
                    "number": 32,
                    "text": "Ket napasamak a kasta ti panaggibus daytoy a tawen. Ket immadu ken pimmigsa dagiti mannanakaw, tapno iti kasta dida inkankano dagiti buyot dagiti Nephite, ken kasta met dagiti Lamanite; ket nangparnuayda iti nakaro a buteng kadagiti tao iti intero a rabaw ti daga."
                },
                {
                    "number": 33,
                    "text": "Wen, ta sinarungkaranda ti adu a paset ti daga, ket nakaro ti panangdadaelda kadakuada; wen, adu ti pinapatayda, ket innalada a balud dagiti sabali iti langalang, wen, ken kangrunaanna nga ad-adu dagiti babbai ken annakda."
                },
                {
                    "number": 34,
                    "text": "Ita daytoy nakaro a kinadakes, a napasamak kadagiti tao gapu iti basolda, ti nangriing manen kadakuada a manglagip iti Apo a Diosda."
                },
                {
                    "number": 35,
                    "text": "Ket kasta ti panaggibus ti maika-walopulo-ket-maysa a tawen a panagturay dagiti ukom."
                },
                {
                    "number": 36,
                    "text": "Ket iti maika-walopulo-ket-dua a tawen nangrugi manen a nalipatanda ti Apo a Diosda. Ket iti maika-walopulo-ket-tallo a tawen nangrugida a pimmigsa nga agbasol. Ket iti maika-walopulo-ket-uppat a tawen dida tinarimaan dagiti wagasda."
                },
                {
                    "number": 37,
                    "text": "Ket napasamak iti maika-walopulo-ket-lima a tawen pimmigsa a pimmigsa ti kinapalangguadda, ken iti kinadangkesda; ket kasta ti pannakaluomda manen a madadael."
                },
                {
                    "number": 38,
                    "text": "Ket kasta ti panaggibus ti maika-walopulo-ket-lima a tawen."
                }
            ]
        },
        "/study/scriptures/bofm/hel/12": {
            "uri": "/study/scriptures/bofm/hel/12",
            "title": "Helaman 12",
            "data_type": "chapter",
            "chapter_name": "Kapitulo 12",
            "chapter_summary": [
                "Saan a natalged dagiti lallaki ken maag ken nalakada nga agaramid iti dakes—Dusaen ti Apo dagiti taona—Maidasig ti kinaubbaw dagiti tao iti bileg ti Dios—Iti aldaw a panangukom, magun-odto dagiti tao ti agnanayon a biag wenno agnanayon a pannakailunod. Agarup 6 S.C."
            ],
            "verses": [
                {
                    "number": 1,
                    "text": "Ket kasta a maimatangantayo no kasano ti kinasinsinan, ken kasta met ti di pannakaidna ti puspuso dagiti annak ti tattao; wen, makitatayo a ti Apo iti di matukod a kinaimbagna bendisionan ken parang-ayenna dagiti agtalek kenkuana."
                },
                {
                    "number": 2,
                    "text": "Wen, ket makitatayo iti dayta a kanito a panangparang-ayna kadagiti taona, wen, iti maapit kadagiti talonda, dagiti arban ken dagiti pastorda, ken iti balitok, ken iti pirak, ken iti amin a kita ti napapateg a banag iti amin a langa ken sukog; pannakailisi ti bagbagida, ken panangisalakan kadakuada kadagiti kabusorda; pannakapalukneng ti puspuso dagiti kabusorda tapno saanda nga irakurak ti gubgubat a maibusor kadakuada; wen, iti ababa a pannao, agaramid iti amin a banag para iti pagimbagan ken pagragsakan dagiti taona; wen, ket daytanto ti kanito a panangpatangkenda iti puspusoda, ket malipatanda ti Apo a Diosda, ket iludekludekda ti Nasantuan—wen, ket daytoy gapu iti kinalukayda, ken iti aglaplapusanan a kinarang-ayda."
                },
                {
                    "number": 3,
                    "text": "Ket kasta ti pannakakitatayo a malaksid no dusaen ti Apo dagiti taona iti adu a pammarigat, wen, malaksid no isarungkarna kadakuada ti patay ken didigra, ken iti bisin ken iti amin a kita ti angol, didanto malagip."
                },
                {
                    "number": 4,
                    "text": "O anian a kinamaag, ken anian a kaawan ti kaes-eskanna, ken anian a kinadakes, ken kinasairo, ken anian a laka ti agaramid iti basol, ken anian a nagbuntog ti agaramid iti nasayaat, dagiti annak ti tattao; wen, anian a laka ti dumngeg kadagiti balikas ti dakes, ken mangituon iti puspusoda kadagiti awan ti kaes-eskanna a banag ti lubong!"
                },
                {
                    "number": 5,
                    "text": "Wen, anian a laka ti agbalin a napalangguad; wen, anian a laka ti agpang-as, ken agaramid iti amin a kita ti pagbasolan; ken anian a buntogda a manglagip iti Apo a Diosda, ken dumngeg kadagiti pammagbagana, wen, anian a buntog ti magna iti dana ti sirib!"
                },
                {
                    "number": 6,
                    "text": "Adtoy, dida tarigagayan a ti Apo a Diosda, a nangparsua kadakuada, ti mangiturong ken mangiturayto kadakuada; iti laksid ti naindaklan a kinaimbagna ken ti asina kadakuada, tinagibay-ada dagiti pammagbagana, ket dida kayat nga isu ti mangibagnos kadakuada."
                },
                {
                    "number": 7,
                    "text": "O anian a nagdakkel ti kinaubbaw dagiti annak ti tattao; wen, nanumnumoda pay ngem iti tapok iti daga."
                },
                {
                    "number": 8,
                    "text": "Ta adtoy, agakar-akar ti tapok ti daga, iti pannakaguduana, iti pammilin ti naindaklan ken agnanayon a Diostayo."
                },
                {
                    "number": 9,
                    "text": "Wen, adtoy ti timekna dagiti turod ken dagiti bantay agtigerger ken madayyeg."
                },
                {
                    "number": 10,
                    "text": "Ket mawarada babaen ti bileg ti timekna, ket agbalinda a nalamuyot, wen, uray pay kas iti tanap."
                },
                {
                    "number": 11,
                    "text": "Wen, babaen ti bileg ti timekna madayyeg ti sangabukel a daga;"
                },
                {
                    "number": 12,
                    "text": "Wen, babaen ti bileg ti timekna, madayyeg dagiti pamuon, uray pay ti tengngana."
                },
                {
                    "number": 13,
                    "text": "Wen, ket no ibagana iti daga—Aggunayka—aggunay."
                },
                {
                    "number": 14,
                    "text": "Wen, no ibagana iti daga—Agsublika, tapno paatiddogenna ti aldaw iti adu nga oras—maaramid;"
                },
                {
                    "number": 15,
                    "text": "Ket kasta, a maibatay iti balikasna agsubli ti daga, ket agparang iti tao a saan nga agkutkuti ti init; wen, ket adtoy, agpayso daytoy; ta talaga a ti daga ti agkutkuti a saan ketdi a ti init."
                },
                {
                    "number": 16,
                    "text": "Ket adtoy, met, no ibagana kadagiti danum iti lansad—Maabbatanka—maaramid."
                },
                {
                    "number": 17,
                    "text": "Adtoy, no ibagana itoy a bantay—bumangonka, ket umayka a manggabur iti dayta a siudad, tapno maitanem—adtoy mapasamak."
                },
                {
                    "number": 18,
                    "text": "Ket adtoy, no mangilemmeng ti tao iti kinabaknang iti daga, ket kuna ti Apo—Bay-an a mailunod, gapu iti basolna a nangilemmeng—adtoy, mailunod."
                },
                {
                    "number": 19,
                    "text": "Ket no kuna ti Apo—Mailunodka, tapno awan ti tao a makakita kenka manipud ita ken iti agnanayon—adtoy, awan ti tao a makaala manipud ita ken iti agnanayon."
                },
                {
                    "number": 20,
                    "text": "Ket adtoy, no kuna ti Apo iti tao—Gapu kadagiti basolmo, mailunodka iti agnanayon—maaramid."
                },
                {
                    "number": 21,
                    "text": "Ket no kuna ti Apo—Gapu kadagiti basolmo mapukawka iti imatangko—ibilinna a mapasamak."
                },
                {
                    "number": 22,
                    "text": "Ket ay-ay pay ti pangibagaanna iti kastoy, ta isunto ti agaramid iti basol, ket saanto a maisalakan; ngarud, gapu itoy, tapno maisalakan dagiti tao, nairakurak ti panagbabawi."
                },
                {
                    "number": 23,
                    "text": "Ngarud, nagasat dagiti agbabawi ken dumngeg iti timek ti Apo a Diosda; ta dagitoyto ti maisalakan."
                },
                {
                    "number": 24,
                    "text": "Ket ipalubos koma ti Dios, iti kinaindaklanna, a maiturong dagiti tao iti panagbabawi ken naimbag nga ar-aramid, tapno maisubli kadakuada ti tunggal parabur, a maibatay kadagiti aramidda."
                },
                {
                    "number": 25,
                    "text": "Ket kayatko a maisalakan amin a tao. Ngem mabasatayo nga iti naindaklan ken maudi nga aldaw addanto sumagmamano a mapapanaw, wen, mapapanaw iti imatang ti Apo;"
                },
                {
                    "number": 26,
                    "text": "Wen, a maipan iti kasasaad a di maputpot a ladingit, a pakatungpalan dagiti balikas a nagkuna: Isuda a nagaramid iti nasayaat maaddaan iti agnanayon a biag; ket isuda a nagaramid iti dakes maaddaan iti agnanayon a pannakailunod. Ket kasta. Amen."
                }
            ]
        },
        "/study/scriptures/bofm/hel/13": {
            "uri": "/study/scriptures/bofm/hel/13",
            "title": "Helaman 13",
            "data_type": "chapter",
            "chapter_name": "Kapitulo 13",
            "chapter_summary": [
                "Ipadto ni Samuel a Lamanite a madadael dagiti Nephite malaksid no agbabawida—Mailunodda agraman ti kinabaknangda—Saanda a pinati ket binatoda dagiti propeta, nalawlawda kadagiti demonio, ket sinapulda ti ragsak babaen ti panagaramidda iti kinadakes. Agarup 6 S.C."
            ],
            "book_intro": [
                "Ti padto ni Samuel, a Lamanite, kadagiti Nephite."
            ],
            "verses": [
                {
                    "number": 1,
                    "text": "Ket ita napasamak iti maika-walo-pulo-ket-innem a tawen, nagtultuloy pay laeng ti kinadangkes dagiti Nephite, wen, iti nalaus a kinadangkes, idinto a nainget met ti panangtungpal dagiti Lamanite kadagiti bilin ti Dios, babaen iti paglintegan ni Moises."
                },
                {
                    "number": 2,
                    "text": "Ket napasamak nga iti daytoy a tawen adda maysa a Samuel, a Lamanite, a dimteng iti daga ti Zarahemla, ket nangrugi a nangasaba kadagiti tao. Ket napasamak nga inkasabana, iti adu nga aldaw, ti panagbabawi kadagiti tao, ket pinagtalawda, ket dandani nagsubli iti ilina."
                },
                {
                    "number": 3,
                    "text": "Ngem adtoy, immay ti timek ti Apo kenkuana, a nasken nga agsubli manen, ket ipadtona kadagiti umili ti ania man a banag nga umay iti pusona."
                },
                {
                    "number": 4,
                    "text": "Ket napasamak a dida impalubos a sumrek iti siudad; ngarud napan iti rabaw ti pader, ket nagdeppa ken nagpukkaw, ket impadtona kadagiti umili dagiti banag nga inseksek ti Dios iti pusona."
                },
                {
                    "number": 5,
                    "text": "Ket kinunana kadakuada: Adtoy, siak, ni Samuel, a Lamanite, ibagak dagiti balikas ti Apo nga inseksekna iti pusok; ket adtoy inseksekna iti pusok nga ibagak kadagitoy a tao a maipatay ti espada ti linteg kadagitoy a tao; ket saan a lumbes ti uppat-a-gasut a tawen sa maipatay ti espada ti linteg kadagitoy a tao."
                },
                {
                    "number": 6,
                    "text": "Wen, agur-uray ti nadagsen a pannakadadael kadagitoy a tao, ket awan duadua nga umay kadagitoy a tao, ket awan ti makaisalakan kadagitoy a tao malaksid ti panagbabawi ken pammati ken ni Apo Jesucristo, nga awan duadua nga umayto iti lubong, ken agsagabanto iti adu a banag ken mapapatayto nga agpaay kadagiti taona."
                },
                {
                    "number": 7,
                    "text": "Ket adtoy, impalawag kaniak ti anghel ti Apo, ket nangyeg iti naragsak a damag iti kararuak. Ket adtoy, naibaonak kadakayo tapno ipalawagko met, tapno maaddaankayo iti naimbag a damag; ngem adtoy didak awaten."
                },
                {
                    "number": 8,
                    "text": "Ngarud, kastoy ti kinuna ti Apo: Gapu iti kinatangken ti puso dagiti Nephite, yadayok ti saok kadakuada malaksid no agbabawida, ken ikkatek ti Espirituk kadakuada, ket diakto idan maanusan; ket pagbalinek ti puso dagiti kakabsatda a gumura kadakuada."
                },
                {
                    "number": 9,
                    "text": "Ken saan a mapalabas ti uppat-a-gasut a tawen sakbay nga ipaayko ti pannaplitko; wen, isarungkarkonto kadakuada ti espada ken bisin ken angol."
                },
                {
                    "number": 10,
                    "text": "Wen, isarungkarkonto kadakuada ti napalaus a pungtotko, ket addanto agbiag kadagiti maikapat a kaputotan, kadagiti kabusoryo, a mangimatang iti pannakadadaelyo; ket umay daytoy nga awan duadua malaksid no agbabawikayo, kinuna ti Apo; ket yegto dagiti adda iti maikapat a kaputotan ti pannakadadaelyo."
                },
                {
                    "number": 11,
                    "text": "Ngem no agbabawikayo ket agsublikayo iti Apo a Diosyo pagmawmawek ti pungtotko, kinuna ti Apo; wen, kastoy ti kinuna ti Apo, nagasat dagiti agbabawi ken umay kaniak, ngem asi pay dagiti saan nga agbabawi."
                },
                {
                    "number": 12,
                    "text": "Wen, asi pay daytoy dakkel a siudad ti Zarahemla; ta adtoy, naisalakan gapu kadagiti nalinteg; wen, asi pay daytoy dakkel a siudad, ta mapattapattak, kinuna ti Apo, nga adu, wen, uray pay iti kadakkelan a paset daytoy a siudad, ti mangpatangken iti pusoda a maibusor kaniak, kinuna ti Apo."
                },
                {
                    "number": 13,
                    "text": "Ngem nagasat dagiti agbabawi, gapu ta isalakanko ida. Ngem adtoy, no saan a gapu kadagiti nalinteg nga adda iti daytoy nabileg a siudad, adtoy, pababaek ti apuy manipud iti langit ket dadaelenna ida."
                },
                {
                    "number": 14,
                    "text": "Ngem adtoy, maispal gapu kadagiti nalinteg. Ngem adtoy, umay ti kanito, kinuna ti Apo, a no paksiatenyo dagiti nalinteg kadakayo, nakasaganakayonton a madadael; wen, asinto pay daytoy nabileg a siudad, gapu iti kinadangkes ken kinarimon nga adda kenkuana."
                },
                {
                    "number": 15,
                    "text": "Wen, ken asi pay ti siudad ti Gideon, gapu kadagiti kinadangkes ken kinarimon nga adda kenkuana."
                },
                {
                    "number": 16,
                    "text": "Wen, ken asi pay dagiti amin a siudad nga adda iti aglawlaw dayta a daga, a kukua dagiti Nephite, gapu iti kinadangkes ken kinarimon nga adda kadakuada."
                },
                {
                    "number": 17,
                    "text": "Ket adtoy, dumtengto ti lunod iti dayta a daga, kinuna ti Apo dagiti Pangen, gapu iti pagimbagan dagiti tao nga adda iti daga, wen, gapu kadagiti kinadangkesda ken narimon nga aramidda."
                },
                {
                    "number": 18,
                    "text": "Ket mapasamakto, kinuna ti Apo dagiti Pangen, wen, ti nabileg ken pudno a Diostayo, a siasino man a mangilemmeng iti kinabaknang ti daga saandanton a masapulan ida, gapu iti dakkel a pannakailunod ti daga, malaksid no italimeng ti nalinteg a tao kas pagayatan ti Apo."
                },
                {
                    "number": 19,
                    "text": "Agsipud ta kayatko, kinuna ti Apo, nga italimengda kaniak ti kinabaknangda kas pagayatak; ket mailunod dagiti saan a mangitalimeng ti kinabaknangda kaniak. Gapu ta awan ti mangitalimeng ti kinabaknangda kaniak malaksid laeng dagiti nalinteg; ket ti siasino man a saan a mangitalimeng ti kinabaknangna kaniak kas pagayatak, mailunod, kasta met ti kinabaknang, ket awanto ti makaala gapu iti lunod ti daga."
                },
                {
                    "number": 20,
                    "text": "Ket dumtengto ti aldaw nga ilemmengda ti kinabaknangda, agsipud ta naisaad ti pusoda iti kinabaknang; ket agsipud ta insaadda ti pusoda iti kinabaknang, ken ilemmengda ti kinabaknangda inton itarayanda ti kabusorda; agsipud ta saanda a maitalimeng kaniak kas pagayatak, mailunodda ken kasta met ti kinabaknangda; ken masaplitdanto iti dayta nga aldaw, kinuna ti Apo."
                },
                {
                    "number": 21,
                    "text": "Adtoy dakayo, tao ti daytoy nabileg a siudad, ket denggenyo dagiti saok; wen, denggenyo dagiti ibaga ti Apo; gapu ta adtoy, kinunana a mailunodkayo gapu iti kinabaknangyo, ken mailunod ti kinabaknangyo gapu ta insaadyo ti pusoyo kadagitoy, ket saankayo a dimngeg kenkuana a nangted kadagitoy kadakayo."
                },
                {
                    "number": 22,
                    "text": "Saanyo a malagip ti Apo a Diosyo kadagiti banag a nangparaburanna kadakayo, ngem kanayonyo a malaglagip ti kinabaknangyo, a dikayo man la agyaman iti Apo a Diosyo gapu kadagitoy; wen, saan a nakayakay ti puspusoyo iti Apo, ngem dumakdakkelda nga aglablabes iti kinatangsit, iti kinaparammag, ken iti napalalo a kinamanaglablabes, panagiinnapal, ap-apa, dakes a panunot, panagidadanes, ken pammapatay, ken amin a kita ti kinadakes."
                },
                {
                    "number": 23,
                    "text": "Agsipud iti daytoy inkeddeng ti Apo a Dios a nasken nga adda lunod iti daga, ken kasta met iti kinabaknangyo, ket gapu daytoy iti kinadakesyo."
                },
                {
                    "number": 24,
                    "text": "Wen, asi pay dagitoy a tao, gapu iti daytoy a kanito a dimteng, a panangpapanawyo kadagiti propeta, ken nagang-angawanyo ida, ket inuboryo ida iti bato, ken pinatayyo ida, ken inaramidyo ti amin a kita ti kinadakes kadakuada, a kas iti naar-aramid idi un-unana a panawen."
                },
                {
                    "number": 25,
                    "text": "Ita no agsaokayo, kunayo: No koma adda dagiti aldawmi kadagidi aldaw ti ammami idi un-unana, saanmi la ketdi a pinatay dagiti propeta; saanmi koma nga inubor ida, ken pinapanaw ida."
                },
                {
                    "number": 26,
                    "text": "Adtoy dakdakeskayo ngem kadakuada; ta bayat ti panagbiag ti Apo, no umay ti propeta kadakayo ket ipalawagna ti sao ti Apo, a mangpaneknek kadagiti basol ken kinadakesyo, agpungtotkayo kenkuana, ket papanawenyo ket aramatenyo ti amin a wagas a mangdadael kenkuana; wen, kunaenyo a saan a pudno a propeta, a maysa a managbasol, ken pasurot ti sairo, agsipud ta paneknekanna a dakes ti aramidyo."
                },
                {
                    "number": 27,
                    "text": "Ngem adtoy, no umay ti maysa a tao kadakayo ket kunana: Aramidem daytoy, ket awan ti kinadakes; aramidem dayta ket saankanto nga agsagaba: wen, kunana; Magnakayo a natangsit ti puspusoyo; wen, magnakayo a natangsit ti matmatayo, ken aramidenyo ti ania man a pagayatan ti pusoyo—ket no umay ti maysa a tao kadakayo ket kunana daytoy, awatenyo, ket annugotenyo nga isu ti propeta."
                },
                {
                    "number": 28,
                    "text": "Wen, itag-ayyonto; ket ikkanyo iti taraonyo; ikkanyo iti balitokyo, ken iti pirakyo, ket kawesanyo iti napateg a pagan-anay; gapu ta agibaga iti mangpatiray-ok kadakayo, ket kunana a nasayaat ti amin, gapuna awan ti masarakanyo kenkuana a basol."
                },
                {
                    "number": 29,
                    "text": "O dakayo a nadangkes ken dakayo a sungani a kaputotan; dakayo a nasukir ken natangig a tattao, kasano ti kapaut ti panangipagarupyo a panangan-anus ti Apo kadakayo? Wen, kasano ti kabayag ti panangitulokyo iti bagbagiyo nga idalan ti maag ken bulsek a mangiturturong? Wen, kasano ti kabayag ti panangpiliyo iti kinasipnget a di ket ti lawag?"
                },
                {
                    "number": 30,
                    "text": "Wen, adtoy, narubrobanen ti pungtot ti Apo a maibusor kadakayo; adtoy, inlunodna ti daga gapu iti kinadakesyo."
                },
                {
                    "number": 31,
                    "text": "Ket adtoy, dumteng ti panawen nga ilunodna ti kinabaknangyo, ket agbalinda a nagalis, tapno diyo ida maiggaman; ken saanyo a mapagtalinaed ida iti aldaw ti kinapanglawyo."
                },
                {
                    "number": 32,
                    "text": "Ket umararawkayonto iti Apo kadagiti aldaw ti kinapanglawyo; ket saanto a masungbatan ti ararawyo, agsipud ta napatalgedanen ti pannakadadaelyo; ket isunto ti panagsangit ken panagugaogyo iti dayta nga aldaw, kinuna ti Apo ti Pangen. Ket isunton ti panagladingityo, ket kunayo:"
                },
                {
                    "number": 33,
                    "text": "O nagbabawiak koma, ken saanko a pinatay dagiti propeta, ken inubor ida, ken pinapanaw ida. Wen, iti dayta nga aldaw kunaenyonto: O nalagipmi koma ti Apo a Diosmi iti aldaw nga intedna ti kinabaknangmi, ta saanda koma a nagbalin a nagalis ken napukawmi ida; gapu ta adtoy, awanen ti kinabaknangmi napukawmin."
                },
                {
                    "number": 34,
                    "text": "Adtoy, idissomi ti maysa nga alikamen ditoy, ket inton kabigatanna awanen; ken adtoy, naalada dagiti espadami kadakami idi kasapulanmi ida a pakidangadang."
                },
                {
                    "number": 35,
                    "text": "Wen, inlemmengmi dagiti kinabaknangmi ket nagpukawda kadakami, gapu iti pannakailunod ti daga."
                },
                {
                    "number": 36,
                    "text": "O no nagbabawikami koma iti aldaw a naawatmi ti sao ti Apo; ta adtoy nailunod ti daga, ket nagbalin amin a banag a nagalis, ket saanmi a maiggaman ida."
                },
                {
                    "number": 37,
                    "text": "Adtoy, nalikmutkami kadagiti demonio, wen, nalikmutkami kadagiti anghelna a mangdadael iti kararuami. Adtoy, napalalo ti kinadakesmi. O Apo, saanmo kadi a mapunas ti pungtotmo kadakami? Ket daytoyto ti pagsasaoyo kadagita nga aldaw."
                },
                {
                    "number": 38,
                    "text": "Ngem adtoy, napalabasen ti aldaw a pannakatingitingyo; intantanyo ti aldaw ti pannakaisalakanyo agingga iti nalabes unayen ti kinaladawna, ket napatalgedanen ti pannakadadaelyo; wen, ta inaramatyo amin nga aldaw ti panagbiagyo iti panagsapulyo kadagiti saanyo a magun-od; ket sinapulyo ti ragsak babaen ti panagaramidyo iti kinadakes, banag a maisupadi iti wadan ti kinalinteg nga adda iti naindaklan ken Agnanayon a Pangulo."
                },
                {
                    "number": 39,
                    "text": "O dakayo a tao iti pagilian, sapay koma ta dumngegkayo iti saok! Ket ikararagko a maikkat koma ti pungtot ti Apo kadakayo, ken agbabawi ket maisalakankayo."
                }
            ]
        },
        "/study/scriptures/bofm/hel/14": {
            "uri": "/study/scriptures/bofm/hel/14",
            "title": "Helaman 14",
            "data_type": "chapter",
            "chapter_name": "Kapitulo 14",
            "chapter_summary": [
                "Ipadto ni Samuel ti silaw iti rabii ken ti baro a bituen iti pannakayanak ni Cristo—Subboten ni Cristo ti tao manipud iti nainlasagan ken naespirituan nga ipapatay—Mairaman ti pagilasinan ti ipapatayna ti tallo nga aldaw ti kinasipnget, panaggudua dagiti bato, ken dakkel a riribuk iti nakaparsuaan. Agarup 6 S.C."
            ],
            "verses": [
                {
                    "number": 1,
                    "text": "Ket ita napasamak a nangipadto ni Samuel, a Lamanite, iti adu pay a banag a saan a maisurat."
                },
                {
                    "number": 2,
                    "text": "Ket adtoy, kinunana kadakuada: Adtoy, itedko kadakayo ti pagilasinan; ta lima pay a tawen ti umay, ket adtoy, umayton ti Anak ti Dios a mangsubbot kadakuada a mamatinto iti naganna."
                },
                {
                    "number": 3,
                    "text": "Ket adtoy, daytoy ti itedko a pagtandaananyo iti kanito a yaayna; ta adtoy, addanto naraniag a silsilaw iti langit, kasta met nga iti rabii sakbay nga umay awanto ti sipnget, kasta met nga agparangto iti tao a kas aldaw."
                },
                {
                    "number": 4,
                    "text": "Ngarud, addanto maysa nga aldaw ken rabii ken maysa nga aldaw, a kasla maysa nga aldaw nga awan ti rabiina; ket daytoy ti maipaay kadakayo a pagilasinan; gapu ta maammuanyonto ti ileleggak ti init ken kasta met ti ilelennekna; ngarud maammuanyonto a sitatalged nga addanto dua nga aldaw ken maysa a rabii; nupay kasta saanto nga agsipnget ti rabii; ket isunto ti rabii sakbay ti pannakayanakna."
                },
                {
                    "number": 5,
                    "text": "Ket adtoy, addanto lumgak a baro a bituen, maysa a saanyo pay a nakita; ket maysa pay daytoy a pagilasinanyo."
                },
                {
                    "number": 6,
                    "text": "Ket adtoy saan la a dagitoy, adunto ti pagilasinan ken datdatlag iti langit."
                },
                {
                    "number": 7,
                    "text": "Ket mapasamak a napalausto ti panagdayaw ken siddaawyo amin, ket matuangkayo iti daga."
                },
                {
                    "number": 8,
                    "text": "Ket mapasamakto a siasino man a mamati iti Anak ti Dios, maaddaanto iti agnanayon a biag."
                },
                {
                    "number": 9,
                    "text": "Ket adtoy, kastoy ti imbilin ti Apo kaniak, babaen ti anghelna, a masapul nga umayak ket ibagak daytoy a banag kadakayo; wen, imbilinna a masapul nga ipadtok dagitoy a banag kadakayo; wen, kinunana kaniak: Ipaganetgetmo kadagitoy a tao, agbabawikayo ket isaganayo ti dalan ti Apo."
                },
                {
                    "number": 10,
                    "text": "Ket ita, agsipud ta maysaak a Lamanite, ket naibagak kadakayo dagiti balikas nga imbilin ti Apo kaniak, ken agsipud ta nadagsen dagitoy kadakayo, kinaguradak ket pinanggepdak a dadaelen, ken pinapanawdak iti ummongyo."
                },
                {
                    "number": 11,
                    "text": "Ket mangngegyonto dagiti balikasko, ta, gapu iti daytoy a panggep simmalpaak iti pader ti siudad, tapno mangngegyo ken maammuanyo dagiti pangngeddeng ti Dios nga agur-uray kadakayo gapu iti kinadakesyo, ken tapno maammuanyo ti kasasaad ti panagbabawi;"
                },
                {
                    "number": 12,
                    "text": "Ken tapno maammuanyo met ti yaay ni Jesucristo, ti Anak ti Dios, ti Ama ti langit ken ti daga, ti Namarsua iti isu amin a banag manipud idi punganay; ken tapno maammuanyo ti pagilasinan ti yaayna, iti panggep a mamatikayo koma iti naganna."
                },
                {
                    "number": 13,
                    "text": "Ket no mamatikayo iti naganna agbabawikayo iti basbasolyo, ket iti kasta mapakawankayo gapu iti kinaimbagna."
                },
                {
                    "number": 14,
                    "text": "Ket adtoy, manen, sabali pay a pagilasinan ti itedko kadakayo, wen, ti pagilasinan iti ipapatayna."
                },
                {
                    "number": 15,
                    "text": "Ta adtoy, nasken a matay tapno mapasamak ti pannakaisalakan; wen, nasken kenkuana ken rumbeng unay a matay, tapno matungpal ti panagungar dagiti natay, tapno iti kasta maidatag ti tao iti sanguanan ti Apo."
                },
                {
                    "number": 16,
                    "text": "Wen, adtoy, yeg daytoy nga ipapatay ti pannakatungpal ti panagungar, ken subbotenna ti amin a tao manipud iti immuna nga ipapatay—dayta naespirituan nga ipapatay; ti amin a tao, babaen ti pannakatnag ni Adan a pannakaisinana manipud iti imatang ti Apo, maibilang a patay, iti agpadpada a banag a nainlasagan ken banag a naespirituan."
                },
                {
                    "number": 17,
                    "text": "Ngem adtoy, subboten ti panagungar ni Cristo ti amin a tao, wen, ti amin a tao, ket isublina ida iti imatang ti Apo."
                },
                {
                    "number": 18,
                    "text": "Wen, ken yegna ti pannakatungpal ti wagas ti panagbabawi, tapno siasino man nga agbabawi saan a mapukaw ken maitappuak iti apuy; ngem siasino man a di agbabawi mapukaw ken maitappuak iti apuy ken mapasamak manen kadakuada ti naespirituan a pannakatay, wen, ti maikadua nga ipapatay, agsipud ta maisinada manen kadagiti banag a maipapan iti kinalinteg."
                },
                {
                    "number": 19,
                    "text": "Agbabawikayo ngarud, agbabawikayo, ta amangan no ti pannakaammoyo kadagitoy a banag ken saanyo a panangaramid kadagitoy ti pagsagabaanyonto iti pangngeddeng, ket maigarangugongkayonto iti daytoy maikadua nga ipapatay."
                },
                {
                    "number": 20,
                    "text": "Ngem adtoy, kas kinunak kadakayo maipapan iti sabali a tanda, ti pagilasinan ti ipapatayna, adtoy, iti dayta nga aldaw nga agsagabanto iti ipapatay agsipngetto ti init ket dinto mangted iti lawagna kadakayo; kasta met ti bulan ken dagiti bituen; ket awanto ti lawag iti rabaw daytoy a daga, uray iti kanito a lak-amenna ti patay, iti uneg ti tallo nga aldaw, agingga iti kanito nga agungar manen manipud iti patay."
                },
                {
                    "number": 21,
                    "text": "Wen, iti kanito a yawatna ti espiritu aggurruodto ken agkimat iti las-ud ti adu nga oras, ken agginggined ken agarigenggen ti daga; ken dagiti bato nga adda iti daytoy a daga, nga agpapada nga adda iti rabaw ken unegna, nga ammoyo iti daytoy a kanito a sibubukel, wenno iti ragupna maysa a natangken a banag, maburakto;"
                },
                {
                    "number": 22,
                    "text": "Wen, maguduanto, ket kalpasanna masarakandanto kadagiti rengngat ken nagbirri, ken naburburak iti sibubukel a daga, wen, iti rabaw ken iti uneg ti daga."
                },
                {
                    "number": 23,
                    "text": "Ket adtoy, addanto dakkel a bagyo, ken adunto ti agkusukos a bantay, a mayarig iti napatad a daga, ket adunto ti napatad a lugar ti agbalin a nangato a bantay a naidaddaduma ti tayagna."
                },
                {
                    "number": 24,
                    "text": "Ket adu a kalsada ti madadael, ken adu a siudad ti mabaybay-an."
                },
                {
                    "number": 25,
                    "text": "Ket adunto ti tanem a malukatan, ket rumuarto dagiti natay; ket adunto a santo ti agparang iti kaaduan."
                },
                {
                    "number": 26,
                    "text": "Ket adtoy, kastoy ti panangibaga ti anghel kaniak; ta kinunana nga aggurruodto ken agkimat iti las-ud ti adu nga oras."
                },
                {
                    "number": 27,
                    "text": "Ket kinunana kaniak a bayat ti kaadda ti gurruod ken kimat, ken ti bagyo, a masapul a mapasamak dagitoy, ket sakupen ti sipnget ti sibubukel a daga iti las-ud ti tallo nga aldaw."
                },
                {
                    "number": 28,
                    "text": "Ken kinuna kaniak ti anghel nga adunto ti makaimatang iti nain-indaklan a banag ngem dagitoy, tapno maipapati kadakuada ti panggep a mapasamak dagitoy a tanda ken dagitoy a pagsidsiddaawan iti sangalubongan, ta kayatna nga awan koma ti pambar a di mamati dagiti annak ti tao—"
                },
                {
                    "number": 29,
                    "text": "Ket daytoy ti panggep tapno siasino man a mamati mabalin a maisalakan, ken ti siasino man a saan a mamati, mabalin a maipataw kadakuada ti nainkalintegan a panangukom; ken kasta met a no makednganda isuda met laeng ti nangted iti bukodda a pangngeddeng no madusada."
                },
                {
                    "number": 30,
                    "text": "Ket ita laglagipenyo, laglagipenyo, kakabsatko, a siasino man a mapukaw, mapukaw gapu kenkuana; ket siasino man nga agaramid iti kinadakes, ar-aramidenna iti bagina; agsipud ta adtoy, siwawayakayo; mapalubosankayo nga agaramid iti agpaay iti bagbagiyo; ta adtoy, nangted ti Dios kadakayo iti pannakaammo ket pinagbalinnakayo a nawaya."
                },
                {
                    "number": 31,
                    "text": "Intedna kadakayo tapno maammuanyo ti nasayaat manipud iti dakes, ken intedna kadakayo tapno mapiliyo ti biag wenno patay; ken mabalinyo nga aramiden ti nasayaat ket maisublinto kadakayo dayta a nasayaat, wenno maisublinto kadakayo dayta a kinasayaat; wenno mabalinyo ti agaramid iti dakes, ket maisublinto kadakayo dayta a kinadakes."
                }
            ]
        },
        "/study/scriptures/bofm/hel/15": {
            "uri": "/study/scriptures/bofm/hel/15",
            "title": "Helaman 15",
            "data_type": "chapter",
            "chapter_name": "Kapitulo 15",
            "chapter_summary": [
                "Dinusa ti Apo dagiti Nephite gapu ta ay-ayatenna ida—Natibker ken napigsa ti pammati dagiti Lamanite nga immawat iti ebanghelio—Kaasianto ti Apo dagiti Lamanite iti ud-udina nga aldaw. Agarup 6 S.C."
            ],
            "verses": [
                {
                    "number": 1,
                    "text": "Ket ita, ay-ayatek a kakabsatko, adtoy, ipalawagko kadakayo a malaksid no agbabawikayo kawawto ti pagtaenganyo."
                },
                {
                    "number": 2,
                    "text": "Wen, malaksid no agbabawikayo, addanto dakkel a gapu ti panagladingit dagiti assawayo iti aldaw a panagtagibida; ta padasenyonto ti aglibas ngem awanto ti lugar a pagkamanganyo; wen, ket asi pay dagiti tagtagibian, agsipud ta nadagsenda ket saanda a makataray; ngarud, mabaddebaddekan ken mabatidanto a matay."
                },
                {
                    "number": 3,
                    "text": "Wen, asi pay dagitoy tao a maawagan a tao ni Nephi malaksid no agbabawida, no makitadanto amin dagitoy a pagilasinan ken pagsidsiddaawan a maiparangto kadakuada; agsipud ta adtoy, napilida a tao ti Apo; wen, dagiti tao ni Nephi nga inayatna, ken dinusana; wen, dinusana ida kadagiti aldaw ti panagbasolda gapu ta ay-ayatenna ida."
                },
                {
                    "number": 4,
                    "text": "Ngem adtoy kakabsatko, ginurana dagiti Lamanite gapu iti agtultuloy a panagaramidda iti dakes, ket daytoy gapu iti kinadakes ti kannawidan dagiti ammada. Ngem adtoy, immay kadakuada ti pannakaisalakan babaen ti panangikaskasaba dagiti Nephite; ken pinaatiddog ti Apo ti aldawda gapu iti daytoy a panggep."
                },
                {
                    "number": 5,
                    "text": "Ket kayatko a masapul a makitayo a kaaduanna kadakuada ti adda iti dalan ti pagrebbenganda, ket magnada a siaannad iti sango ti Dios, ket sitatallugodda a mangtungpal kadagiti bilin ken dagiti linteg ken dagiti pangngeddengna babaen ti paglintegan ni Moises."
                },
                {
                    "number": 6,
                    "text": "Wen, kunak kadakayo, nga adu kadakuada ti mangar-aramid iti daytoy, ket inkagumaanda nga awan pannakabannog a kinaregta tapno maidalanda dagiti nabati a kakabsatda a mangammo iti kinapudno; ngarud adu ti mainaynayon iti bilangda iti inaldaw."
                },
                {
                    "number": 7,
                    "text": "Ket adtoy, ammoyo iti bagbagiyo, gapu ta nasaksianyo, nga adu kadakuada ti nakaammo ti kinapudno, ken mangammo iti kinadangkes ken kinarimon ti ugali dagiti ammada, ket naiturongda a mamati iti nasantuan a kasuratan, wen, ti padto dagiti nasantuan a propeta, a naisurat, a nangitunda kadakuada a mamati iti Apo, ken iti panagbabawi, a nangted ti pammati ken panagbabawi iti panagbalbaliw ti pusoda—"
                },
                {
                    "number": 8,
                    "text": "Ngarud, kas ti kaadu ti immay iti daytoy, ammoyo iti bagbagiyo a natibker ken napigsa ti pammatiyo, ken iti banag a nakaited iti wayawaya."
                },
                {
                    "number": 9,
                    "text": "Ket ammoyo met nga inkalida dagiti igamda iti gubat, ket mabutengda a mangala kadagitoy amangan ta agbasolda iti babaen ti uray ania a wagas; wen, makitayo a mabutengda nga agbasol—ta adtoy agsagaba ti bagbagida a mabaddekan ken mapapatay babaen ti kabusorda, ket saanda nga ilayat ti kampilanda kadakuada, ket gapu daytoy iti pammatida ken ni Cristo."
                },
                {
                    "number": 10,
                    "text": "Ket ita, gapu iti kinasikenda iti dayta banag a pinatida, gapu iti kinatibkerda idi apaman a nalawlawaganda, adtoy, bendisionan ken paatiddogen ti Apo ti aldawda, nupay nagbasolda—"
                },
                {
                    "number": 11,
                    "text": "Wen, uray no mapukpukawanda iti pammati iti Apo paatiddogennanto ti aldawda, agingga a dumteng ti kanito a kas naibagan dagiti ammatayo, ken kasta met a babaen ni propeta Zenos, ken adu pay a sabali a propeta, maipapan iti pannakaisubli manen dagiti kakabsattayo, dagiti Lamanite, iti pannakaammo iti pudno—"
                },
                {
                    "number": 12,
                    "text": "Wen, kunak kadakayo, nga iti ud-udina a panawen maited dagiti kari ti Apo kadagiti kakabsattayo, dagiti Lamanite, ket nupay adu dagiti rigat a malak-amdanto, ken nupay mapagsublisublida ditoy daga, ken maanup, ken masaplit ken masinasina iti sabali a pagilian, nga awan ti lugar a pagkamanganda, maasianto ti Apo kadakuada."
                },
                {
                    "number": 13,
                    "text": "Ket daytoy babaen iti padto, a maiturongdanto manen iti pudno a pannakaammo, nga isu ti pannakaammo iti Mannubbotda, ken ti naindaklan ken pudno a pastorda, ket maibilangda kadagiti karnerona."
                },
                {
                    "number": 14,
                    "text": "Ngarud kunak kadakayo, nasaysayaatto kadakuada ngem kadakayo malaksid no agbabawikayo."
                },
                {
                    "number": 15,
                    "text": "Ta adtoy, no maipakita la ketdi kadakuada dagiti naindaklan nga aramid a kas iti pannakaipakitada kadakayo, wen, kadakuada a mapukpukaw ti pammatida gapu kadagiti kannawidan dagiti ammada, makitayonto a saanton a mapukaw ti pammatida."
                },
                {
                    "number": 16,
                    "text": "Ngarud, kuna ti Apo: Saanko a dadaelen ida a mamimpinsan, ngem aramidek nga iti aldaw a panangikeddengko agsublidanto manen kaniak, kuna ti Apo."
                },
                {
                    "number": 17,
                    "text": "Ket ita adtoy, kuna ti Apo, maipapan kadagiti Nephite: No saanda nga agbabawi, ken aramiden ti pagayatak, mamimpinsan a dadaelek ida, kinuna ti Apo, gapu iti saanda a panamati, nupay adu ti naindaklan nga inaramidko para kadakuada; ket kas iti kaawan duadua a sibibiag ti Dios, matungpalto dagitoy a banag, kinuna ti Apo."
                }
            ]
        },
        "/study/scriptures/bofm/hel/16": {
            "uri": "/study/scriptures/bofm/hel/16",
            "title": "Helaman 16",
            "data_type": "chapter",
            "chapter_name": "Kapitulo 16",
            "chapter_summary": [
                "Binuniagan ni Nephi dagiti Nephite a mamati ken ni Samuel—Saan a mapatay dagiti pana ken bato dagiti di agbabawi a Nephite ni Samuel—Sumagmamano ti nangpatangken iti pusoda, ken nakakita dagiti dadduma kadagiti anghel—Kuna dagiti saan a mamati a saan a nainkalintegan ti pammati ken ni Cristo ken ti yaayna iti Jerusalem. Agarup 6–1 S.C."
            ],
            "verses": [
                {
                    "number": 1,
                    "text": "Ket ita napasamak nga adu ti nakangngeg iti sao ni Samuel, a Lamanite, nga imbagana kadagiti pader ti siudad. Ket kas iti kaadu ti namati iti saona napan ket binirokda ni Nephi; ket idi napanda, nasarakanda ket impudnoda dagiti basolda kenkuana ket saanda nga inlibak, ta tinarigagayanda ti mabuniagan iti Apo."
                },
                {
                    "number": 2,
                    "text": "Ngem kas iti kaadu dagiti saan a namati iti sao ni Samuel ti nanggura kenkuana; ket binatoda nga impadeg iti pader, ket adu met ti nangibiat iti panada kenkuana iti yaampirna iti pader; ngem adda kenkuana ti Espiritu ti Apo, iti kasta saanda a mapuntaan iti bato wenno panada."
                },
                {
                    "number": 3,
                    "text": "Ita idi makitada a saanda a mapuntaan, ad-adu manen ti namati iti saona, ket napanda ken ni Nephi tapno mabuniagan."
                },
                {
                    "number": 4,
                    "text": "Agsipud ta adtoy, mangbumbuniag ni Nephi, mangipadpadto, ken mangaskasaba, ipakpakaasina ti panagbabawi dagiti tao, a mangipakpakita iti tanda ken kinadatdatlag, agar-aramid iti milagro kadagiti tao tapno ammuenda nga asidegen ti yaay ni Cristo—"
                },
                {
                    "number": 5,
                    "text": "Ibagbagana kadakuada dagiti banag nga asidegen a mapagteng, tapno maammuan ken malagipda ti kanito ti yaayda dagitoy naipasakbay a naipakaammo kadakuada, iti panggep a mamatida; ngarud kas iti kaadu dagiti namati iti sao ni Samuel ti napan kenkuana a pabuniagan, gapu ta napanda nga agbabawi ken mangipudno kadagiti basolda."
                },
                {
                    "number": 6,
                    "text": "Ngem ad-adu kadakuada ti saan a namati iti sao ni Samuel; ngarud idi makitada a saanda a mapuntaan iti bato ken panada, impukkawda kadagiti kapitanda, a kinunada: Tiliwenyo daytoy a tao ket punguenyo ta adtoy, adda kenkuana ti sairo; ket saanmi a mapuntaan iti bato ken panami gapu iti pannakabalin ti sairo nga adda kenkuana; ngarud punguenyo, tiliwenyo ket yadayoyo."
                },
                {
                    "number": 7,
                    "text": "Ket idi ilayatda dagiti imada kenkuana, adtoy, timmappuak manipud iti pader, ket naglibas iti pagilianda, wen, nagturong iti bukodna a pagilian, ket nangrugi a nangasaba ken nagipadto kadagiti taona."
                },
                {
                    "number": 8,
                    "text": "Ket adtoy, saanen a nangngegan pay dagiti Nephite; ket kasta ti aramid dagiti tao."
                },
                {
                    "number": 9,
                    "text": "Ket kastoy ti panaggibus ti walopulo-ket-innem a tawen a panagturay dagiti ukom kadagiti tao ni Nephi."
                },
                {
                    "number": 10,
                    "text": "Ken kasta met ti panaggibus ti maika-walopulo-ket-pito a tawen a panagturay dagiti ukom, a kaaduan kadagiti umili ti nagtultuloy iti kinatangsit ken kinadangkesda, ken basbassit kadakuada ti agbibiag a siaannad iti imatang ti Dios."
                },
                {
                    "number": 11,
                    "text": "Ket daytoy met ti kasasaad, idi maika-walopulo-ket-walo a tawen ti panagturay dagiti ukom."
                },
                {
                    "number": 12,
                    "text": "Ket adda bassit panagbaliw ti aramid dagiti tao, ta kimmaro ti panagbasol, ken panagaramidda iti ad-adu a maisupadi iti bilin ti Dios, iti maika-walopulo-ket-siam a tawen ti panagturay dagiti ukom."
                },
                {
                    "number": 13,
                    "text": "Ngem napasamak idi maika-siam-a-pulo a tawen iti panagturay dagiti ukom, adda dagiti naindaklan a tanda a naited kadagiti tao, ken datdatlag; ket nangrugi a matungpal ti sao dagiti propeta."
                },
                {
                    "number": 14,
                    "text": "Ket nagparang dagiti anghel kadagiti tao, masirib a tao, ket napnuanda iti ragsak a nangipalawag kadakuada iti naragsak a damag; ket nangrugi iti daytoy a tawen a matungpal ti nasantuan a kasuratan."
                },
                {
                    "number": 15,
                    "text": "Nupay kasta, rinugian dagiti tao ti mangpatangken iti pusoda, isuda amin malaksid dagiti pudno a namati kadakuada, dagiti Nephite ken Lamanite, ket nangrugida a nagtalek iti bukodda a pigsa ken sirib, a kunkunada:"
                },
                {
                    "number": 16,
                    "text": "Nalabit a sumagmamano a banag ti napugtuanda nga umno, kadagiti adu; ngem adtoy, ammotayo a saan a mapasamak amin dagitoy naindaklan ken nakaskasdaaw nga aramid, a kas iti naibagan."
                },
                {
                    "number": 17,
                    "text": "Ket rinugianda ti nagikalintegan ken nagririri, a kunkunada:"
                },
                {
                    "number": 18,
                    "text": "A saan a nainkalintegan ti yaayto ti maysa a nabiag a kas iti Cristo; no kasta, ken no isu ti Anak ti Dios, ti Ama iti langit ken iti daga, a kas iti nasaon, apay a dina iparang ti bagina kadakami ken kadakuada nga addanto idiay Jerusalem?"
                },
                {
                    "number": 19,
                    "text": "Wen, apay a dina iparang ti bagina ditoy a daga ken iti daga ti Jerusalem?"
                },
                {
                    "number": 20,
                    "text": "Ngem adtoy, ammomi a nadangkes a kannawidan daytoy, nga impatawid kadakami dagiti ammami, a mamatikami iti sumagmamano a naindaklan ken datdatlag a banag a masapul a mapasamak, ngem saan a kadakami, ngem iti ili nga adayo, iti ili a saanmi nga ammo; ngarud mabalin a pagbalinendakami a nakuneng, agsipud ta saan a masaksian ti matmatami a pudno dagitoy."
                },
                {
                    "number": 21,
                    "text": "Ken agaramidda, babaen ti kinalaing ken nakaskasdaaw a paglaingan ti maysa a sairo, iti sumagmamano a nakaskasdaaw a saanmi a maawatan, a kapilitan a mangiturong kadakami nga agbalin nga adipen ti saoda, ken kasta met nga adipenda, agsipud ta nagtalekkami kadakuada a mangisuro kadakami iti balikas; ket iti kastoy aramidendakami a nakuneng no isukomi ti bagbagimi kadakuada, iti unos ti panagbiagmi."
                },
                {
                    "number": 22,
                    "text": "Ket adu pay a banag ti inarapaap dagiti umili kadagiti pusoda, a minamaag ken awan pategna; ket kasta unay ti pannakariribukda, agsipud ta kinibur ida ni Satanas a nagtultuloy nga agaramid iti basol; wen, napan nagiwaras iti sayangguseng ken panagririri iti isu amin a paset ti daga, tapno patangkenenna ti puso dagiti umili a maibusor iti naimbag ken iti dayta masapul nga umay."
                },
                {
                    "number": 23,
                    "text": "Ken uray adda dagiti pagilasinan ken datdatlag nga inyeg ti Apo kadagiti tao, ken iti adu a milagro nga inaramidda, nabileg ti pananggemgem ni Satanas iti puso dagiti tao iti amin a paset ti daga."
                },
                {
                    "number": 24,
                    "text": "Ket kastoy ti panaggibus ti maika-siam-a-pulo a tawen ti panagturay dagiti ukom kadagiti tao ni Nephi."
                },
                {
                    "number": 25,
                    "text": "Ket kastoy ti panaggibus ti Libro ni Helaman, babaen ti kasuratan ni Helaman ken dagiti annakna."
                }
            ]
        },
        "/study/scriptures/bofm/3-ne/1": {
            "uri": "/study/scriptures/bofm/3-ne/1",
            "title": "3 Nephi 1",
            "data_type": "chapter",
            "chapter_name": "Kapitulo 1",
            "chapter_summary": [
                "Pumanaw ni Nephi, a lalaki nga anak ni Helaman, iti pagilian, ket ti lalaki nga anakna a ni Nephi ti mangidulin iti kasuratan—Uray adu dagiti pagilasinan ken datdatlag a mapaspasamak, panggep dagiti nadangkes a papatayen dagiti nalinteg—Dumteng ti rabii a pannakayanak ni Cristo—Maited ti pagilasinan, ket lumgak ti baro a bituen—Umadu ti panagulbod ken panangallilaw, ket adu ti mapapatay dagiti tulisan a kadua ni Gadianton. Agarup K.P. 1–4."
            ],
            "book_title": "Maikatlo a Nephi",
            "book_intro": [
                "Ket ni Helaman ti lalaki nga anak ni Helaman, a lalaki nga anak ni Alma, a lalaki nga anak ni Alma nga an-annabo ni Nephi a lalaki nga anak ni Lehi, a pimmanaw iti Jerusalem iti umuna a tawen a panagturay ni Sedekias, ti ari ti Juda."
            ],
            "verses": [
                {
                    "number": 1,
                    "text": "Ita napasamak a napalabas ti maika-siam-a-pulo-ket-maysa a tawen ken innem-a-gasut a tawen manipud idi pinanawan ni Lehi ti Jerusalem; ket panawen idi a ni Lachoneus ti pangulo nga ukom ken gobernador iti pagilian."
                },
                {
                    "number": 2,
                    "text": "Ket pimmanaw ni Nephi, nga anak ni Helaman, iti ili ti Zarahemla, ket impakumitna ken ni Nephi, nga inauna nga anakna, ti maipapan iti pinanid a gambang, ken amin a kasuratan a naidulin, ken amin a nasantuan a banag a maidulin manipud iti ipapanaw ni Lehi iti Jerusalem."
                },
                {
                    "number": 3,
                    "text": "Ket pimmanaw iti pagilian, ket awan ti makaammo no sadino man ti napananna; ket ni Nephi nga anakna ti nangidulin iti kasuratan, wen ti kasuratan dagiti kailianna."
                },
                {
                    "number": 4,
                    "text": "Ket napasamak nga idi mangrugi ti siam-a-pulo-ket-dua a tawen, adtoy, nangrugi a naan-anay ti pannakaipatungpal ti padto dagidi propeta; agsipud ta adda nangrugi a dakdakkel a pagilasinan ken ad-adu a milagro a naipamatmat kadagiti umili."
                },
                {
                    "number": 5,
                    "text": "Ngem adda nangrugi nga agkuna a nalpasen ti kanito a matungpal dagiti balikas, nga imbaga ni Samuel, a Lamanite."
                },
                {
                    "number": 6,
                    "text": "Ket nangrugida nga agragragsak, a kunkunada: Adtoy napalabasen ti kanito, ket saan a natungpal dagiti balikas ni Samuel, ngarud, awan ti mamaay ti ragsakyo ken ti pammatiyo maipapan iti daytoy a banag."
                },
                {
                    "number": 7,
                    "text": "Ket napasamak nga inyikkisda iti amin a pagilian; ket nangrugi nga agladingit dagiti umili a namati, amangan ta saan a mapasamak dagiti banag a naibagan."
                },
                {
                    "number": 8,
                    "text": "Ngem adtoy, inurayda a napnuan pammati dayta nga aldaw ken dayta a rabii ken dayta aldaw a kasla maysa nga aldaw nga awan ti rabii, tapno maammuanda a saan a barengbareng ti pammatida."
                },
                {
                    "number": 9,
                    "text": "Ita napasamak nga adda aldaw nga inlatang dagiti saan a mamati, a masapul a mapapatay amin dagiti namati kadagita a kannawidan malaksid no mapasamak ti tanda, nga imbaga ni Samuel a propeta."
                },
                {
                    "number": 10,
                    "text": "Ita napasamak nga idi naimatangan ni Nephi, ti anak ni Nephi, daytoy a kinadangkes dagiti taona, napalalo ti panagladingit ti pusona."
                },
                {
                    "number": 11,
                    "text": "Ket napasamak a rimmuar ket nagrukob iti daga ken immawag a sipapasnek iti Dios nga agpaay kadagiti taona, wen, dagiti dandanin madadael gapu iti pammatida iti ugali dagiti ammada."
                },
                {
                    "number": 12,
                    "text": "Ket napasamak a sipapasnek nga immawag iti Apo iti nagmalem; ket adtoy, nangngegna ti timek ti Apo, a kinunana:"
                },
                {
                    "number": 13,
                    "text": "Yangadmo ti ulom ket agragsakka; ta adtoy, adtoyen ti kanito, ket maipakita ti pagilasinan iti daytoy a rabii, ket umayak iti kabigatanna tapno iparangarangko iti lubong a tungpalek amin dagiti saok babaen iti ngiwat dagiti nasantuan a propetak."
                },
                {
                    "number": 14,
                    "text": "Adtoy, siak ti umay, a mangipatungpal iti amin a banag nga impakaammok kadagiti annak ti tao manipud idi punganay ken tapno aramidek ti agpadpada a pagayatan ti Ama ken ti Anak—ti Ama gapu kaniak, ken ti Anak gapu iti lasagko. Ket adtoy, adtoyen ti kanito, ta maipakita ti tanda iti daytoy a rabii."
                },
                {
                    "number": 15,
                    "text": "Ket napasamak a natungpal dagiti sao a naited ken ni Nephi, a kas iti pannakaisaoda; ta adtoy, awan ti sipnget iti ilelennek ti init ket nangrugi a masdaaw dagiti umili agsipud ta awan ti sipnget idi dumteng ti rabii."
                },
                {
                    "number": 16,
                    "text": "Ket adu kadagiti saan a namati iti sao dagiti propeta, ti nadalupo iti daga ket nagbalinda a kasla natay, agsipud ta ammoda a saan a maaramid ti gandatda a mangdadael kadagiti namati iti sao dagiti propeta; gapu ta addan ti tanda a naited."
                },
                {
                    "number": 17,
                    "text": "Ket nangrugi a naammuanda nga asidegen ti panagparang ti Anak ti Dios; wen, iti kamaudiananna, kasta unay ti siddaawda ket napakleb iti daga dagiti amin nga umili iti rabaw ti daga manipud iti laud agingga iti daya, iti amin a daga iti amianan ken iti daga iti abagatan."
                },
                {
                    "number": 18,
                    "text": "Agsipud ta ammoda a pinaneknekan dagiti propeta dagitoy a banag iti adu a tawen, ken dimtengen ti pagilasinan a naited; ket nangrugida a nagbuteng gapu iti basolda ken saanda a panamati."
                },
                {
                    "number": 19,
                    "text": "Ket napasamak nga awan ti sipnget iti dayta a nagpatnag, ngem adda lawag a kas iti tengnga ti aldaw. Ket napasamak a limgak manen ti init iti agsapa, a kas iti gagangay; ken ammoda nga isu ti aldaw a mayanak ti Apo, gapu iti pagilasinan a naited."
                },
                {
                    "number": 20,
                    "text": "Ket napasamak, wen, amin a banag, uray ti kabassitan, kas kinuna dagiti propeta."
                },
                {
                    "number": 21,
                    "text": "Ket napasamak met a maysa a baro a bituen ti nagparang kas naipadto."
                },
                {
                    "number": 22,
                    "text": "Ket napasamak a nangrugi iti daytoy a kanito ti panagulbod a naited kadagiti tao babaen ni Satanas, a mangpatangken iti pusoda, tapno saanda a mamati kadagiti pagilasinan ken datdatlag a naimatanganda; ngem nupay adda daytoy panagulbod ken panangallilaw ad-adu kadagiti umili ti namati, ket namatida iti Apo."
                },
                {
                    "number": 23,
                    "text": "Ket napasamak a napan ni Nephi kadagiti tao, ken adu pay ti sabsabali, a nangbuniag iti nagbabawi, isu ti kaadda ti dakkel a pannakaugas ti basol. Ket kastoy ti panangrugi manen dagiti umili a maaddaan iti talna iti pagilian."
                },
                {
                    "number": 24,
                    "text": "Ket awan ti panagsisinnuppiat, malaksid ti sumagmamano a nangrugi a mangasaba, a padpadasenda a paneknekan babaen ti nasantuan a kasuratan a saanen a nasken a tungpalen ti linteg ni Moises. Nagbiddutda ita iti daytoy a banag, agsipud ta saanda a naawatan ti kasuratan."
                },
                {
                    "number": 25,
                    "text": "Ngem napasamak a namatida iti saan a nabayag, ket nakitada ti biddutda, ta naipakaammo kadakuada a saan pay a natungpal ti paglintegan, ket masapul a matungpal agingga iti kabassitan; wen, immay ti sao kadakuada a masapul a matungpal; wen, saan a malabsan ti maysa a paulo wenno tuldek agingga a matungpal amin dagitoy; ngarud naamirisda dagiti biddutda iti daytoy met laeng a tawen ket impudnoda dagiti basolda."
                },
                {
                    "number": 26,
                    "text": "Ket kastoy ti ilalabas ti tawen a siam-a-pulo-ket-dua, a nangted iti naimbag a damag kadagiti tao gapu kadagiti pagilasinan a napasamak, babaen ti pammadto dagiti amin a nasantuan a propeta."
                },
                {
                    "number": 27,
                    "text": "Ket napasamak a napalabas met ti siam-a-pulo-ket-tallo a tawen a talna, malaksid kadagiti tulisan ni Gadianton, a nagtaeng kadagiti bantay, a mangriribuk kadagiti umili; agsipud ta napigsa unay ti sarikedkedda ken nalimed ti yanda ket saan a madaeran dagiti umili ida; ngarud adu a pammapatay ti inaramidda, ket adu ti pinapatayda kadagiti tao."
                },
                {
                    "number": 28,
                    "text": "Ket napasamak a pimmardas ti yaaduda iti maika-siam-a-pulo-ket-uppat a tawen, agsipud ta adu ti simmuppiat kadagiti Nephite a kimmamang kadakuada, a nakaigapuan ti kasta unay a panagladingit dagiti Nephite a nagbati iti pagilian."
                },
                {
                    "number": 29,
                    "text": "Ket adda met nakaigapu ti kasta unay a panagladingit dagiti Lamanite; ta adtoy, adu ti annakda a dimmakkel ken natennebda iti panaglabas ti tawen, ket nagsulsuloda, ken impusing ida ti sumagmamano a Zoramite, babaen ti kinaulbod ken makapatiray-ok a sasaoda, tapno makikaduada kadagiti tulisan ni Gadianton."
                },
                {
                    "number": 30,
                    "text": "Ket iti kastoy naparigat met dagiti Lamanite, ket nangrugi a kimmapsut ti pammati ken kinalintegda, gapu iti kinadangkes ti dumurdur-as a kaputotan."
                }
            ]
        },
        "/study/scriptures/bofm/3-ne/2": {
            "uri": "/study/scriptures/bofm/3-ne/2",
            "title": "3 Nephi 2",
            "data_type": "chapter",
            "chapter_name": "Kapitulo 2",
            "chapter_summary": [
                "Kumaro ti kinadangkes ken makarimon nga aramid kadagiti tao—Agkaykaysa dagiti Nephite ken Lamanite a mangsalaknib iti bagbagida kadagiti tulisan ni Gadianton—Agbalin a puraw dagiti napasurot a Lamanite ket maawaganda iti Nephite. Agarup K.P. 5–16."
            ],
            "verses": [
                {
                    "number": 1,
                    "text": "Ket napasamak a limmabas met ti maika-siam-a-pulo-ket-lima a tawen, ket nangrugi a nalipatan dagiti tao dagidiay tanda ken pagsidsiddaawan a nangngegdan, ket nangrugin a kimmapsut ti pannakasdaawda iti tanda wenno iti pagsidsiddaawan a naggapu iti langit, isu a nangrugi a timmangken dagiti pusoda, ken nabulsek ti pampanunotda, ket nangrugida a di mamati kadagiti nangngeg ken nakitada—"
                },
                {
                    "number": 2,
                    "text": "Mangar-arapaap iti sumagmamano nga awan ti kaes-eskanna a banag iti puspusoda, a ginutugot ti tattao ken babaen ti bileg ti sairo, a mangyaw-awan ken mangallilaw iti puspuso dagiti tao; ket kasta ti panangtagikua manen ni Satanas kadagiti puso dagiti tao, isu a binulsekna dagiti matada ken inyaw-awanna ida tapno mamatida a minamaag ken awan kaes-eskanna a banag ti doktrina ni Cristo."
                },
                {
                    "number": 3,
                    "text": "Ket napasamak a kimmaro ti kinadangkes ken dagiti makarimon nga aramid dagiti tao; ket dida namati nga adda pay dagiti tanda wenno pagsidsiddaawan a naited; ket nagsursor ni Satanas, inyaw-awanna ti puspuso dagiti tao, sinulisogna ida ken binilinna ida nga agaramid iti nakaro a kinadangkes iti daga."
                },
                {
                    "number": 4,
                    "text": "Ket kasta a napalabas ti maika-siam-a-pulo-ket-innem a tawen; ken kasta met ti maika-siam-a-pulo-ket-pito a tawen; ken kasta met ti maika-siam-a-pulo-ket-walo a tawen; ken kasta met ti maika-siam-a-pulo-ket-siam a tawen;"
                },
                {
                    "number": 5,
                    "text": "Ket kasta met a sangagasut a tawen ti limmabas manipud kadagiti aldaw ni Mosiah, a nagari kadagiti tao dagiti Nephite."
                },
                {
                    "number": 6,
                    "text": "Ket limmabas ti innem-a-gasut-ken-siam a tawen manipud ti ipapanaw ni Lehi iti Jerusalem."
                },
                {
                    "number": 7,
                    "text": "Ket limmabas ti siam a tawen manipud iti panawen a pannakaited ti tanda, a nasao dagiti propeta, a nasken nga umay ni Cristo iti daga."
                },
                {
                    "number": 8,
                    "text": "Ita rinugian dagiti Nephite nga amirisen ti orasda manipud itoy a panawen a pannakaited ti tanda, wenno manipud iti yaay ni Cristo; ngarud, limmabas ti siam a tawen."
                },
                {
                    "number": 9,
                    "text": "Ket saan a nagsubli ni Nephi, nga ama ni Nephi, nga akin-iggem kadagiti kasuratan, iti daga a Zarahemla, ket awan ti pakasarakan iti intero a daga."
                },
                {
                    "number": 10,
                    "text": "Ket napasamak a nagtalinaed dagiti tao a nadangkes, iti laksid ti adu a panangasaba ken pammadto a naited kadakuada; ket kasta met ti ilalabas ti maikapullo a tawen; ket limmabas met ti maika-sangapulo-ket-maysa a tawen iti pagbasolan."
                },
                {
                    "number": 11,
                    "text": "Ket napasamak iti maika-sangapulo-ket-tallo a tawen a nangrugi ti gubgubat ken sinnupanget iti intero a daga; ta nagbalin nga adu unay dagiti tulisan ni Gadianton, ket adu ti pinapatayda kadagiti tao, ken adu ti dinadaelda a siudad, ket insaknapda ti adu a pammapatay ken panagrangkay iti intero a daga, a nagbalin a nasken nga amin a tao, dagiti Nephite ken Lamanite nga agpadpada, makidangadang kadakuada."
                },
                {
                    "number": 12,
                    "text": "Ngarud, nakikappon amin dagiti Lamanite a napasurot iti Apo kadagiti kabsatda, dagiti Nephite, ket napilitda, para iti pannakasalaknib ti biagda ken dagiti babbaida ken dagiti annakda, a makidangadang kadagidiay tulisan ni Gadianton, wen, ken kasta met a tapno mataginayonda dagiti kalinteganda, ken dagiti karbenganda iti simbaanda ken ti panagdaydayawda, ken ti wayawaya ken pannakaruk-atda."
                },
                {
                    "number": 13,
                    "text": "Ket napasamak a sakbay a limmabas daytoy maika-sangapulo-ket-tallo a tawen nagpeggad dagiti Nephite iti di pagduaduaan a pannakadadael gapu itoy a gubat, a nagbalin a nasaem unay."
                },
                {
                    "number": 14,
                    "text": "Ket napasamak a naibilang kadagiti Nephite dagiti Lamanite a nakikaysa kadagiti Nephite;"
                },
                {
                    "number": 15,
                    "text": "Ket naikkat kadakuada ti lunodda, ket nagbalin a puraw ti kudilda a kasla kadagiti Nephite;"
                },
                {
                    "number": 16,
                    "text": "Ket nagbalin dagiti babbaro ken babbalasangda a makaay-ayo unay, ket naibilangda kadagiti Nephite, ken naawaganda iti Nephite. Ket kasta ti naggibusan ti maika-sangapulo-ket-tallo a tawen."
                },
                {
                    "number": 17,
                    "text": "Ket napasamak iti panangrugi ti maika-sangapulo-ket-uppat a tawen, nagtultuloy ken nagbalin a nasaem unay ti gubat iti nagbaetan dagiti mannanakaw ken dagiti tao ni Nephi; nupay kasta, naikkan dagiti Nephi iti dakdakkel a gundaway ngem dagiti mannanakaw, isu a napapanawda ida iti dagdagada a napan iti bambantay ken iti nalimed a luglugarda."
                },
                {
                    "number": 18,
                    "text": "Ket kasta ti panaggibus ti maika-sangapulo-ket-uppat a tawen. Ket iti maika-sangapulo-ket-lima a tawen rinautda dagiti tao ni Nephi; ket gapu iti kinadangkes dagiti tao ni Nephi, ken iti adu a panagsusupangetda ken isusuppiatda, adu ti nangatiwan kadakuada dagiti tulisan ni Gadianton."
                },
                {
                    "number": 19,
                    "text": "Ket kasta ti naggibusan ti maika-sangapulo-ket-lima a tawen, ket kasta dagiti tao iti nakarigrigat a kasasaad; ket nakatag-ay kadakuada ti espada ti pannakadadael, isu a kurangna laengen nga agdisso kadakuada, ket daytoy gapu iti basolda."
                }
            ]
        },
        "/study/scriptures/bofm/3-ne/3": {
            "uri": "/study/scriptures/bofm/3-ne/3",
            "title": "3 Nephi 3",
            "data_type": "chapter",
            "chapter_name": "Kapitulo 3",
            "chapter_summary": [
                "Dawatan ni Giddianhi, ti dadaulo ni Gadianton, nga isuko da Lachoneus ken dagiti Nephite ti bagbagida ken dagiti dagada—Tudingan ni Lachoneus ni Gidgiddoni a pangulo a kapitan dagiti buyot—Aguummong dagiti Nephite iti Zarahemla ken Bountiful a mangsalaknib iti bagbagida. Agarup K.P. 16–18."
            ],
            "verses": [
                {
                    "number": 1,
                    "text": "Ket ita napasamak nga iti maika-sangapulo-ket-innem a tawen manipud iti yaay ni Cristo, nakaawat ni Lachoneus, ti gobernardor ti daga, iti surat manipud iti dadaulo ken ti gobernador daytoy bunggoy dagiti mannanakaw; ket dagitoy ti balikas a naisurat, nga agkuna:"
                },
                {
                    "number": 2,
                    "text": "Lachoneus, a kataknengan ken pangulo a gobernador ti daga, adtoy, isuratko daytoy a surat nga agpaay kenka, ket itdek kenka ti nalaus a panagdayawko gapu iti kinatibkermo, ken kasta met ti kinatibker dagiti taom, iti pannakaasikaso dayta rumbeng koma a kalintegam ken pannakaruk-atmo, ken ti sanikuam, ken ti pagiliam, wenno dayta kayatmo nga inaganan."
                },
                {
                    "number": 3,
                    "text": "Ket kasla nakakaasi kaniak, kataknengan a Lachoneus, nga agbalinka a nakaro a maag ken awan kaes-eskanna iti panangipapanmo a madaeram dagiti nakaad-adu a lallaki nga agur-uray iti bilinko, a nakasagana itan itoy a kanito, a sumsumga unayen iti balikas—Bumabakayo kadagiti Nephite ket dadaelenyo ida."
                },
                {
                    "number": 4,
                    "text": "Ket siak, a makaammo iti di maparmek nga espirituda, iti pannakapadasdan iti tay-ak ti pagbabakalan, ken iti pannakaammok iti awan inggana a gurada kenka gapu iti adu a biddut a naaramidmo kadakuada, ngarud no umayda a mangrubbuot kenka idanonda ti awan duadua a pannakadadaelmo."
                },
                {
                    "number": 5,
                    "text": "Ngarud naisuratkon daytoy a surat, a siak a mismo ti mangrikep, a mangrikrikna iti pagimbagam, gapu iti kinatibkermo iti dayta patiem a nainkalintegan, ken dayta natakneng nga espiritum iti tay-ak ti pagbabakalan."
                },
                {
                    "number": 6,
                    "text": "Ngarud suratanka, a tarigagayak nga isukom kadagitoy taok, dagiti siudadmo, dagiti dagam, ken dagiti sanikuam, ngem iti isuda ti umay a mangisarungkar iti espada ket mayeg kenka ti pannakadadael."
                },
                {
                    "number": 7,
                    "text": "Wenno iti sabali a pannao, sumukoka kadakami, ket makikaysaka kadakami ket mairuamka kadagiti nalimed nga aramidmi, ket agbalinka a kabsatmi tapno agbalinka a kas kadakami—saan a tagabomi, ngem kabsatmi ken kaduami iti amin a taraonmi."
                },
                {
                    "number": 8,
                    "text": "Ket adtoy, ikarik kenka, no aramidem daytoy, nga addaan iti sapata, saanka a madadael; ngem no dimo aramiden daytoy, ikarik kenka ti sapatak, nga iti sumuno a bulan bilinek dagiti buyotko nga umay kenka, ket dida pagtalnaen ti imada ken awan ti ibatida, ngem papatayendaka, ket bay-anda nga agdisso ti espada kenka agingga a mapukawka."
                },
                {
                    "number": 9,
                    "text": "Ket adtoy, siak ni Giddianhi; ket siak ti gobernador daytoy nalimed a gimong ni Gadianton; nga ammok a nasayaat a gimong ken dagiti aramid; ket nagtaudda iti nagkauna nga aldaw ken naipaimada kadakami."
                },
                {
                    "number": 10,
                    "text": "Ket isuratko daytoy a surat kenka, Lachoneus, ket mangnamnamaak a yawatmo dagiti dagam ken dagiti sanikuam, nga awan ti maibuyat a dara, tapno maisubli dagitoy taok dagiti kalintegan ken gobiernoda, a simmina kenka gapu iti kinadangkesmo iti panangilaksidmo kadakuada iti kalintegan ken gobiernoda, ket malaksid no aramidem daytoy, ibalesko ti naaramid a dakes kadakuada. Siak ni Giddianhi."
                },
                {
                    "number": 11,
                    "text": "Ket ita napasamak a napalalo ti siddaaw ni Lachoneous a nakaawat iti surat, gapu iti kinadursok ni Giddianhi iti panangdawatna iti panangtagikuada iti daga dagiti Nephite, ken kasta met ti panangbutbutengna kadagiti tao ken panangibalesna iti dakes nga aramid dagiti saan nga immawat iti dakes, malaksid kadagiti panagaramidda iti dakes iti bagbagida babaen ti ikakayakayda a timmipon kadagiti nadangkes ken makarimon a mannanakaw."
                },
                {
                    "number": 12,
                    "text": "Ita adtoy, daytoy Lachoneus, a gobernador, nalinteg a tao, ken saan a mabutbuteng kadagiti dawat ken pammutbuteng ti mannanakaw; ngarud dina dinengngeg ti surat ni Giddianhi, ti gobernador dagiti mannanakaw, ngem imbilinna ketdi nga umararaw dagiti taona iti Apo iti pigsa nga agpaay iti panawen a yaay dagiti mannanakaw a mangraut kadakuada."
                },
                {
                    "number": 13,
                    "text": "Wen, nangipatulod iti pakaammo kadagiti amin a tao, a pagkaykaysaenda dagiti babbaida, ken dagiti annakda, dagiti arban ken pastorda, ken amin dagiti taraonda, malaksid ti dagada, iti maysa a lugar."
                },
                {
                    "number": 14,
                    "text": "Ket imbilinna a mabangon ti trinsera iti aglawlawda, ket aramidenda a makapnek ti tibkerna. Ken imbilinna a dagiti buyot, dagiti Nephite ken dagiti Lamanite nga agpadpada, wenno isuda amin a naibilang kadagiti Nephite, nasken a maibatangda nga agbantay iti aglawlaw a mangsiput kadakuada, ken mangbantay kadakuada kadagiti mannanakaw iti aldaw ken rabii."
                },
                {
                    "number": 15,
                    "text": "Wen, imbagana kadakuada: Iti kaadda ti Apo, malaksid no agbabawikayo iti amin a basbasolyo, ket umararawkayo iti Apo, dikayonto a pulos maisalakan kadagiti ima dagiti tulisan ni Gadianton."
                },
                {
                    "number": 16,
                    "text": "Ket nakain-indaklan ken nakaskasdaaw dagiti balikas ken padto ni Lachoneus a namagbuteng kadagiti amin a tao; ket inkagumaanda ti bagbagida a mangtungpal kadagiti balikas ni Lachoneus."
                },
                {
                    "number": 17,
                    "text": "Ket napasamak a nangtuding ni Lachoneus iti pangpangulo a kapitan kadagiti amin a buyot dagiti Nephite, a mangbilin kadakuada iti kanito a dumteng dagiti mannanakaw manipud iti langalang."
                },
                {
                    "number": 18,
                    "text": "Ita natudingan ti kangatuan kadagiti amin a pangulo a kapitan ken ti naindaklan a mangituray kadagiti amin a buyot dagiti Nephite, ket Gidgiddoni ti naganna."
                },
                {
                    "number": 19,
                    "text": "Ita ugali dagiti amin a Nephite ti mangtuding kadagiti pangulo a kapitanda, (malaksid iti panawen ti kinadangkesda) ti maysa nga addaan iti espiritu ti pammaltiing ken kasta met ti pammadto; ngarud, naindaklan a propeta daytoy a Gidgiddoni kadakuada, a kas met iti pangulo nga ukom."
                },
                {
                    "number": 20,
                    "text": "Ita kinuna dagiti tao ken ni Gidgiddoni: Agkararagka iti Apo, ket umulitayo kadagiti bantay ken mapantayo kadagiti langalang, tapno makadanontayo kadagiti mannanakaw ket dadaelentayo ida ken dagiti dagada."
                },
                {
                    "number": 21,
                    "text": "Ngem kinuna ni Gidgiddoni kadakuada: Ipawil ti Apo; ta no mapantayo kadakuada yawatnatayo ti Apo kadagiti imada; ngarud isaganatayo ti bagbagitayo iti tengnga ti dagdagatayo, ket pagkaykaysaentayo dagiti buyottayo, ket saantayo a rauten ida, ngem aguraytayo agingga nga isuda ti mangraut kadatayo; ngarud iti kaadda ti Apo, no aramidentayo daytoy yawatna ida kadatayo."
                },
                {
                    "number": 22,
                    "text": "Ket napasamak iti maika-sangapulo-ket-pito a tawen, iti arinunos ti tawen, nagwaras ti pakaammo ni Lachoneus iti intero a rabaw ti daga, ket innalada dagiti kabalioda, ken dagiti karuaheda, ken dagiti ayupda, ken amin dagiti arbanda, ken dagiti pastorda, ken dagiti apitda, ken amin dagiti taraonda ket nagnada a rinibu ken pinullo a ribu, agingga a nakadanonda iti lugar a naikeddeng a pangummonganda iti bagbagida, a pangsalaknibanda iti bagbagida kadagiti kabusorda."
                },
                {
                    "number": 23,
                    "text": "Ket ti daga a Zarahemla ti naikeddeng a daga, ken ti daga a nagbaetan ti daga a Zarahemla ken ti daga a Bountiful, wen, iti uged a nagbaetan ti daga a Bountiful ken ti daga a Desolation."
                },
                {
                    "number": 24,
                    "text": "Ket adda rinibu a tattao a maawagan iti Nephite, a nangummong iti bagbagida iti daytoy a daga. Ita imbilin ni Lachoneus a nasken nga urnongenda ti bagbagida iti daga iti abagatan, gapu iti nakaro a lunod iti daga iti amianan."
                },
                {
                    "number": 25,
                    "text": "Ket trinenseraanda ti bagbagida a maibusor kadagiti kabusorda; ket nagnaedda iti maysa a daga, ken sangsangkamaysada ket kinabutengda dagiti balikas nga imbaga ni Lachoneus, isu nga imbabawida amin a basbasolda; ket inturongda dagiti kararagda iti Apo a Diosda, tapno isalakanna ida iti kanito a dumteng dagiti kabusorda a makibakal kadakuada."
                },
                {
                    "number": 26,
                    "text": "Ket nalaus ti sakit ti nakemda gapu kadagiti kabusorda. Ket imbilin ni Gidgiddoni nga agaramidda iti armasda a pakigubat iti amin a kita, ket nasken a nabileg ti salakanda, ken addaan iti saripda, ken addaan iti barikes, a mainugot iti panangiwanwanna."
                }
            ]
        },
        "/study/scriptures/bofm/3-ne/4": {
            "uri": "/study/scriptures/bofm/3-ne/4",
            "title": "3 Nephi 4",
            "data_type": "chapter",
            "chapter_name": "Kapitulo 4",
            "chapter_summary": [
                "Abaken dagiti buyot a Nephite dagiti tulisan ni Gadianton—Mapapatay ni Giddianhi, ket ti sukatna, ni Zemnarihah, maibitin—Agyaman dagiti Nephite iti Apo gapu kadagiti balligida. Agarup K.P. 19–22."
            ],
            "verses": [
                {
                    "number": 1,
                    "text": "Ket napasamak nga iti arinunos ti maika-sangapulo-ket-walo a tawen nagsagana dagidiay buyot dagiti mannanakaw a makidangadang, ket nangrugida a bimmaba a rumaut manipud iti turturod, ken kadagiti bambantay, ken iti langalang, ken dagiti salakanda, ken dagiti nalimed a lugarda, ket rinugianda a sakupen dagiti daga, agpadpada iti daga iti abagatan ken iti daga iti amianan, ket rinugianda a sakupen amin dagiti daga a pinanawan dagiti Nephite, ken dagiti siudad a napanawan a naliday."
                },
                {
                    "number": 2,
                    "text": "Ngem adtoy, awan ti atap nga ayup wenno ayup kadagidiay a daga a pinanawan dagiti Nephite, ket awan ti ayup kadagiti mannanakaw malaksid iti langalang."
                },
                {
                    "number": 3,
                    "text": "Ket saan a makapagbiag dagiti mannanakaw malaksid iti langalang, gapu iti kasapulanda a taraon; ta pinanawan dagiti Nephite ti dagada a naliday, ken inkuyogda amin nga arbanda ken dagiti pastorda ken amin dagiti taraonda, ket sangsangkamaysada."
                },
                {
                    "number": 4,
                    "text": "Ngarud, awan ti gundaway dagiti mannanakaw nga agsamsam ken makaala iti taraon, malaksid ti yaayda a manggubat kadagiti Nephite; ket iti panagsangsangkamaysa dagiti Nephite, ken iti kaaduda, ken insaganaanda ti bagbagida iti abasto, ken kabkabalio ken ayup, ken pangen a nadumaduma a kita, tapno makapagbiagda iti pito a tawen, nga iti dayta a panawen namnamaenda a madadaelda dagiti mannanakaw iti rabaw ti daga; ket kasta ti ilalabas ti maikasangapulo-ket-walo a tawen."
                },
                {
                    "number": 5,
                    "text": "Ket napasamak nga iti maika-sangapulo-ket-siam a tawen nakita ni Giddianhi a nasken a mapan makidangadang kadagiti Nephite, ta awan ti sabali a pamuspusan tapno agbiagda malaksid iti panagsamsam ken panagtakaw ken nadawel a panagpapatayda."
                },
                {
                    "number": 6,
                    "text": "Ket saanda nga inwaras ti bagbagida iti rabaw ti daga tapno makapatanorda iti apit, amangan ta umay dagiti Nephite ket papatayenda ida; ngarud binilin ni Giddianhi dagiti buyotna nga itoy a tawen nasken a mapanda makidangadang kadagiti Nephite."
                },
                {
                    "number": 7,
                    "text": "Ket napasamak a napanda nakidangadang; ket iti maikanem a bulan; ket adtoy, naindaklan ken nakaam-amak dayta nga aldaw a papanda pannakidangadang; ket nakawesanda iti kawes dagiti mannanakaw; ket adda imbarikesda iti lomoda a lalat ti karnero, ket natinada iti dara, ket nakuskosan dagiti uloda, ken adda bistukolda; ket nakaro ken nakaam-amak ti langa dagiti buyot ni Giddianhi, gapu iti salakanda, ken gapu iti pannakatinada iti dara."
                },
                {
                    "number": 8,
                    "text": "Ket napasamak a dagiti buyot dagiti Nephite, idi nakitada ti langa ti buyot ni Giddianhi, natuangda amin iti daga, ket indanonda ti ararawda iti Apo a Diosda, tapno isalakanna ida ken iliklikna ida kadagiti ima dagiti kabusorda."
                },
                {
                    "number": 9,
                    "text": "Ket napasamak nga idi nakita dagiti buyot ni Giddianhi nagpukkawda, gapu iti ragsakda, ta impagarupda a natuang dagiti Nephite iti butengda gapu iti nakaam-amak a langa dagiti buyotda."
                },
                {
                    "number": 10,
                    "text": "Ngem napaayda itoy a banag, ta saan ida a kinabuteng dagiti Nephite; ngem nagbutengda iti Diosda ket inararawanda iti pannakasalaknibda; ngarud, idi darupen ida dagiti buyot ni Giddianhi nakasaganadan a mangsango kadakuada; wen, iti pigsa ti Apo inawatda ida."
                },
                {
                    "number": 11,
                    "text": "Ket nangrugi ti dangadang itoy maikanem a bulan; ket dakkel ken nakaam-amak daydi a dangadang, wen, dakkel ken nakaam-amak daydi a panagrangkay isu nga awanen ti naammuan pay a nakarkaro a panagrangkay kadagiti amin a tao ni Lehi manipud idi pimmanaw iti Jerusalem."
                },
                {
                    "number": 12,
                    "text": "Ket iti laksid dagiti pammutbuteng ken sapata nga inaramid ni Giddianhi, adtoy, inabak ida dagiti Nephite, isu a nagsanudda."
                },
                {
                    "number": 13,
                    "text": "Ket napasamak a binilin ni Gidgiddoni dagiti buyotna a kamatenda ida agingga iti nagbedngan ti langalang, ken saanda a pakawanen ti asino man a matnag kadagiti imada iti dalan; ket kasta a kinamatda ida ken pinapatayda ida, iti nagbedngan ti langalang, agingga a natungpalda ti bilin ni Gidgiddoni."
                },
                {
                    "number": 14,
                    "text": "Ket napasamak a ni Giddianhi, a nagtalinaed ken nakiranget a sipipinget, kinamatda bayat ti panaglibasna; ket iti bannogna gapu iti napinget a pannakirangetna nakamatanda ken pinapatayda. Ket kasta ti naggibusan ni Giddianhi a mannanakaw."
                },
                {
                    "number": 15,
                    "text": "Ket napasamak a nagsubli manen dagiti buyot dagiti Nephite iti lugar ti talgedda. Ket napasamak a napalabas daytoy maika-sangapulo-ket-siam a tawen, ket saanen a nagsubli dagiti buyot dagiti mannanakaw a nakidangadang; kasta met iti maika-duapulo a tawen."
                },
                {
                    "number": 16,
                    "text": "Ket iti maika-duapulo-ket-maysa a tawen saandan nga immay nakidangadang, ngem immayda iti amin a sikigan a nangalikubkob kadagiti tao ni Nephi; ta impagarupda a no maisinada dagiti tao ni Nephi kadagiti dagada, a no maipasulida ida iti tunggal igid, ken no maisinada ida kadagiti amin a kalinteganda iti ruar, tapno maibilinda kadakuada nga isukoda ti bagbagida a maibatay iti pagayatanda."
                },
                {
                    "number": 17,
                    "text": "Ita nangtudingda iti maysa a naggapu kadakuada iti sabali a dadaulo, a Zemnarihah ti naganna; ngarud ni Zemnarihah ti nangibilin iti panangalikubkob."
                },
                {
                    "number": 18,
                    "text": "Ngem adtoy, nakapasayaat daytoy kadagiti Nephite; ta saan a mabalin kadagiti mannanakaw a mangalikubkob iti umdas a kaatiddog tapno adda kaipasanganna kadagiti Nephite, gapu iti adu nga abasto nga indulinda."
                },
                {
                    "number": 19,
                    "text": "Ket gapu iti kakisang dagiti abasto kadagiti mannanakaw; ta adtoy, awananda malaksid iti karne a pagbiagda, karne a naalada iti langalang;"
                },
                {
                    "number": 20,
                    "text": "Ket napasamak a kimmisang dagiti atap nga ayup iti langalang isu a dandanin mapukaw dagiti mannanakaw iti bisin."
                },
                {
                    "number": 21,
                    "text": "Ket nagtultuloy a nagna dagiti Nephite iti aldaw ken iti rabii, ket rinautda dagiti buyotda, ket rinibribu kadakuada ti napapatay."
                },
                {
                    "number": 22,
                    "text": "Ket kasta a nagbalin a tarigagay dagiti tao ni Zemnarihah a saanen a mangituloy iti panggepda, gapu iti nakaro a pannakadadael a napasamakda iti aldaw ken rabii."
                },
                {
                    "number": 23,
                    "text": "Ket napasamak a binilin ni Zemnarihah dagiti taona a saandan nga ituloy ti panagalikubkobda, ket magnada iti ad-adayo pay a paset ti daga iti amianan."
                },
                {
                    "number": 24,
                    "text": "Ket ita, gapu iti pannakaammo ni Gidgiddoni iti panggepda, ken iti pannakaammona iti pagkapsutanda gapu iti pannakasapulda iti taraon, ken ti nakaro a panagrangkay nga inaramidda, ngarud imbaonna dagiti buyotna iti rabii, ket pinutedda ti dalan a pagsanudanda, ket nangikabil kadagiti buyotna iti dalan a pagsanudanda."
                },
                {
                    "number": 25,
                    "text": "Ket inaramidda daytoy iti rabii, ket nagnada iti likud dagiti mannanakaw, tapno iti kabigatanna, idi rugian dagiti mannanakaw ti pannagnada, sinabat ida dagiti buyot dagiti Nephite nga agpadpada iti sango ken iti likudda."
                },
                {
                    "number": 26,
                    "text": "Ken naputed met ti lugar a pagsanudan dagiti mannanakaw nga adda iti abagatan. Ket naaramid amin dagitoy a banag babaen ti bilin ni Gidgiddoni."
                },
                {
                    "number": 27,
                    "text": "Ket rinibribu ti nangisuko iti bagbagina a baluden dagiti Nephite, ket napapatay dagiti nabati kadakuada."
                },
                {
                    "number": 28,
                    "text": "Ket ti dadauloda, ni Zemnarihah, natiliw a naibitin iti kayo, wen, iti tuktokna agingga a natay. Ket idi naibitinda agingga a natay pinukanda ti kayo, ket imkisda iti napigsa a timek, a kinunada:"
                },
                {
                    "number": 29,
                    "text": "Taginayonen koma ti Apo dagiti taona iti kinalinteg ken iti kinasanto ti puso, tapno ibilinda ti pannakatuangda iti daga dagiti amin nga agpanggep a mangpapatay kadakuada gapu iti bileg ken nalimed a kinnunsabo, a kas iti pannakatuang daytoy a tao iti daga."
                },
                {
                    "number": 30,
                    "text": "Ket nagrag-oda ket imkisda manen iti maymaysa a timek, a kinunada: Salakniban koma ti Dios ni Abraham, ken ti Dios ni Isaac, ken ti Dios ni Jacob dagitoy a tao iti kinalinteg, no la ketdi awaganda ti nagan ti Diosda a salaknib."
                },
                {
                    "number": 31,
                    "text": "Ket napasamak a sangsangkamaysada, a kas maymaysa, a nagkanta, ken nangidaydayaw iti Diosda iti naindaklan a banag nga inaramidna kadakuada, iti panangtaginayonna kadakuada manipud iti pannakatnag kadagiti ima dagiti kabusorda."
                },
                {
                    "number": 32,
                    "text": "Wen, insangitda: Hosanna iti Kangatuan a Dios. Ket insangitda: Madaydayaw ti nagan ti Apo a Dios a Mannakabalin, ti Kangatuan a Dios."
                },
                {
                    "number": 33,
                    "text": "Ket dimmakkel ti puspusoda iti rag-o, iti panagayus ti adu a lua, gapu iti naindaklan a kinaimbag ti Dios iti panangilisina kadakuada kadagiti ima dagiti kabusorda; ket ammoda a gapu iti panagbabawida ken iti kinapakumbabada ti nakailiklikanda iti agnanayon a pannakadadael."
                }
            ]
        },
        "/study/scriptures/bofm/3-ne/5": {
            "uri": "/study/scriptures/bofm/3-ne/5",
            "title": "3 Nephi 5",
            "data_type": "chapter",
            "chapter_name": "Kapitulo 5",
            "chapter_summary": [
                "Agbabawi dagiti Nephite ket tallikudanda dagiti basolda—Isurat ni Mormon ti pakasaritaan dagiti taona ken ipakdaarna kadakuada ti agnanayon a balikas—Maummong ti Israel iti napaut a pannakawarana. Agarup K.P. 22–26."
            ],
            "verses": [
                {
                    "number": 1,
                    "text": "Ket ita adtoy, awan ti nabiag a kararua kadagiti amin a tao dagiti Nephite a nagduadua iti uray bassit laeng kadagiti balikas dagiti amin a nasantuan a propeta a nasaon; ta ammoda a nasken a matungpalda."
                },
                {
                    "number": 2,
                    "text": "Ket ammoda a nasken unay nga umay ni Cristo, gapu kadagiti amin a tanda a naiteden, a maibatay kadagiti balikas dagiti propeta; ket gapu kadagiti banag a napasamaken ammoda a nasken unay a mapasamak amin a banag a maibatay kadagita a nasaon."
                },
                {
                    "number": 3,
                    "text": "Ngarud linipatda amin a basolda, ken dagiti makarimon nga aramidda, ken ti kinamannakiabigda, ket nagserbida iti Dios iti amin a kinaregta iti aldaw ken rabii."
                },
                {
                    "number": 4,
                    "text": "Ket ita napasamak nga idi naaladan nga ibalud amin dagiti mannanakaw, iti kasta awan ti nakalibas kadagiti saan a napapatay, impisokda dagiti baludda iti pagbaludan, ket imbilinda ti pannakaikasaba kadakuada ti balikas ti Dios; ket kas iti kaadu ti nangibabawi iti basbasolda ken simrek iti katulagan a saandan a mamapatay a sidadawel ti nawayawayaan."
                },
                {
                    "number": 5,
                    "text": "Ngem kas iti kaadu ti di simrek iti katulagan, ken nangitultuloy pay laeng iti nalimed a panagpapatayda a sidadawel iti puspusoda, wen, kas iti kaadu ti naduktalan a mangidaydayamudom iti pammutbutengda kadagiti kabsatda ti nakedngan ken nadusa a maibatay iti paglintegan."
                },
                {
                    "number": 6,
                    "text": "Ket kasta ti panangigibusda kadagiti amin a nadangkes, ken nalimed, ken makarimon nga aramid a kinnunsabo, a namaadda iti nakaro a kinadangkes, ken adu ti naaramid a nadawel a pammapatay."
                },
                {
                    "number": 7,
                    "text": "Ket kasta ti ilalabas ti maika-duapulo-ket-dua a tawen, ken kasta met ti maika-duapulo-ket-tallo a tawen, ken ti maika-duapulo-ket-uppat, ken ti maika-duapulo-ket-lima; ket kasta ti ilalabas ti duapulo-ket-lima a tawen."
                },
                {
                    "number": 8,
                    "text": "Ket adu a banag ti naaramid nga, iti panagkita ti dadduma, agbalin a naindaklan ken nakaskasdaaw; nupay kasta, saanda a mabalin a maisurat amin iti daytoy a libro; wen, saan a malaon daytoy a libro ti uray no ti apagkasangagasut la nga inaramid ti adu a tao iti uneg ti duapulo-ket-lima a tawen;"
                },
                {
                    "number": 9,
                    "text": "Ngem adtoy adu ti sinurat a naglaon kadagiti amin nga inar-aramid dagitoy a tao; ken iti ab-ababa ngem pudno a pakaammo ni Nephi."
                },
                {
                    "number": 10,
                    "text": "Ngarud insuratko dagitoy a banag a maibatay iti sinurat ni Nephi, a naikitikit kadagiti pinanid a maawagan a dagiti pinanid ni Nephi."
                },
                {
                    "number": 11,
                    "text": "Ket adtoy, isuratko kadagiti pinanid nga inaramidko kadagiti imak."
                },
                {
                    "number": 12,
                    "text": "Ket adtoy, maawaganak iti Mormon, a naisurot iti pannakaawag ti daga a Mormon, ti daga a nangbangonan ni Alma iti simbaan kadagiti tao, wen, ti immuna a simbaan a nabangon kadakuada kalpasan ti panagbasolda."
                },
                {
                    "number": 13,
                    "text": "Adtoy, disipulonak ni Jesucristo, ti Anak ti Dios. Inawagannak a mangirakurak iti balikasna kadagitoy a tao, tapno bareng maaddaanda iti agnanayon a biag."
                },
                {
                    "number": 14,
                    "text": "Ket nagbalin a nasken unay a siak, a maibatay iti pagayatan ti Dios, tapno matungpal dagiti kararag dagiti napanen, a nasantuan, a maibatay iti pammatida, nasken nga isuratko dagitoy a banag a naaramiden—"
                },
                {
                    "number": 15,
                    "text": "Wen, ti bassit a sinurat a maipanggep iti dayta a napasamak manipud iti kanito nga ipapanaw ni Lehi iti Jerusalem, nga agingga iti agdama a panawen."
                },
                {
                    "number": 16,
                    "text": "Ngarud agsuratak manipud kadagiti pakaammo dagiti immun-una ngem siak, agingga iti panangrugi ti aldawko;"
                },
                {
                    "number": 17,
                    "text": "Ket kalpasanna isuratko dagiti banag a naimatangak kadagiti matak."
                },
                {
                    "number": 18,
                    "text": "Ket ammok a nainkalintegan ken pudno a sinurat dagiti insuratko; nupay kasta adu dagiti banag, a maibatay iti pagsasaotayo, saantayo a maisurat."
                },
                {
                    "number": 19,
                    "text": "Ket ita gibusakon ti agsao, a siak, ket ituloyko nga ited ti pakaammok kadagiti banag nga immun-una ngem siak."
                },
                {
                    "number": 20,
                    "text": "Siak ni Mormon, ken kapupuon a mismo ni Lehi. Adda pamkuatak a mangdayaw iti Diosko ken iti mangisalakanko a ni Jesucristo, tapno iruarna dagiti ammatayo iti daga a Jerusalem, (ket awan ti makaammo malaksid kenkuana ken dagiti inruarna iti dayta a daga) ken iti pannangtedna kaniak ken dagiti taok iti adu a pannakaammo iti pannakaisalakan dagiti kararuami."
                },
                {
                    "number": 21,
                    "text": "Awan duadua a binendisionanna ti balay ni Jacob, ken naasi iti bukel ni Jose."
                },
                {
                    "number": 22,
                    "text": "Ket iti kasta a panangtungpal dagiti annak ni Lehi kadagiti bilinna binendisionanna ida ken pinarang-ayna ida a maibatay iti balikasna."
                },
                {
                    "number": 23,
                    "text": "Wen, ket awan duadua nga itdennanto manen iti nabati a bukel ni Jose ti pannakaammo iti Apo a Diosda."
                },
                {
                    "number": 24,
                    "text": "Ket kas iti kinaawan duadua a nagbiag ti Apo, nga ummongenna manipud iti uppat a suli ti daga amin dagiti nabati a bukel ni Jacob, a nawarawara iti ganggannaet iti amin a rabaw ti daga."
                },
                {
                    "number": 25,
                    "text": "Ket kas iti pannakitulagna kadagiti amin a balay ni Jacob, kastanto met ti pannakatungpal ti katulagan nga intulagna iti balay ni Jacob iti naituding a panawenna, agingga a mariing amin a balay ni Jacob a mangammo iti katulagan nga intulagna kadakuada."
                },
                {
                    "number": 26,
                    "text": "Ket isunton ti pannakaammoda iti Mannubbotda, a ni Jesucristo, ti Anak ti Dios; ket kalpasanna maurnongdanto manipud iti uppat a suli ti daga kadagiti dagada, manipud iti nakawarawaraanda; wen, kas iti panagbiag ti Apo kastanto met. Amen."
                }
            ]
        },
        "/study/scriptures/bofm/3-ne/6": {
            "uri": "/study/scriptures/bofm/3-ne/6",
            "title": "3 Nephi 6",
            "data_type": "chapter",
            "chapter_name": "Kapitulo 6",
            "chapter_summary": [
                "Rumang-ay dagiti Nephite—Lumtuad ti panaggigidiat ti kinapannakkel, kinabaknang, ken kasasaad—Mawara ti Simbaan iti panagsisinnuppiat—Idauluan ni Satanas dagiti tao iti nabatad a yaalsa—Adu a propeta ti nangidawat iti panagbabawi ken napapatay—Nagtutulag dagiti nadawel a mammapatay a mangipagna iti gobierno. Agarup K.P. 26–30."
            ],
            "verses": [
                {
                    "number": 1,
                    "text": "Ket ita napasamak a nagsubli amin dagiti tao dagiti Nephite iti dagdagada iti maika-duapulo-ket-innem a tawen, tunggal lalaki, a kaduana ti kaamaanna, dagiti arban ken dagiti pastorna, dagiti kabalio ken dagiti bakana, ken amin a banag a kukuada."
                },
                {
                    "number": 2,
                    "text": "Ket napasamak a saanda a nakan amin nga abastoda; ngarud inkuyogda amin a dida naipauneg, ti amin a kita ti bukbukelda, ken ti balitokda, ken ti pirakda, ken amin a napateg a gamengda, ket nagsublida iti dagdagada ken iti kukuada, iti amianan ken iti abagatan nga agpadpada, iti daga iti amianan ken iti daga iti abagatan nga agpadpada."
                },
                {
                    "number": 3,
                    "text": "Ket intedda kadagiti mannanakaw a simrek iti katulagan a mamagtalinaed iti kappia iti daga, a sitatarigagay nga agtalinaed a Lamanite, ti dagdaga, a maibatay iti bilangda, tapno maaddaanda, iti panagtrabahoda, iti pagtaudan ti pagbiagda; ket kasta ti panangbangonda iti kappia iti amin a daga."
                },
                {
                    "number": 4,
                    "text": "Ket nangrugida manen a rimmang-ay ken pimmigsa; ket limmabas ti maika-dua-pulo-ket-innem ken pito a tawen, ket adda nasayaat nga urnos iti daga; ket binukelda dagiti paglinteganda a maibatay iti panagpapatas ken linteg."
                },
                {
                    "number": 5,
                    "text": "Ket ita awan iti amin a daga ti mangtubeng kadagiti tao iti agtultuloy a panagdur-asda, malaksid no agtinnagda iti pagbasolan."
                },
                {
                    "number": 6,
                    "text": "Ket ita ni Gidgiddoni, ken ti ukom, ni Lachoneus, ken dagiti natudingan a dadaulo, ti nangpasingked iti napateg a kappia iti daga."
                },
                {
                    "number": 7,
                    "text": "Ket napasamak nga immadu ti nabangon a siudad, ken adu ti natarimaan a daan a siudad."
                },
                {
                    "number": 8,
                    "text": "Ket adu ti dadakkel a kalsada a natarimaan, ken adu a kalsada ti naaramid, a namagkakamang kadagiti siudad, ken dagdaga, ken iti tunggal lugar."
                },
                {
                    "number": 9,
                    "text": "Ket kasta ti ilalabas ti maika-duapulo-ket-walo a tawen, ket nagtultuloy ti kappia dagiti tao."
                },
                {
                    "number": 10,
                    "text": "Ngem napasamak iti maika-duapulo-ket-siam a tawen a nangrugi ti di panagtutunos dagiti tao; ket adda dagiti pimmalanggaud ken pimmangas gapu iti aglaplapusanan a kinabaknangda, wen, a nagtungpal iti nakaro a panagidadanes;"
                },
                {
                    "number": 11,
                    "text": "Ta adu ti agtagtagilako iti daga, ken kasta met nga adu ti agilinlinteg, ken adu ti opisial."
                },
                {
                    "number": 12,
                    "text": "Ket nangrugi a nabigbig dagiti tao babaen ti ranggo, a maibatay iti kinabaknangda ken iti gundawayda nga agadal; wen, awan ti ammo dagiti dadduma gapu iti kinakurapayda, ket naaddaan iti nangato nga adal dagiti dadduma gapu iti kinabaknangda."
                },
                {
                    "number": 13,
                    "text": "Pimmalangguad dagiti dadduma, ket nalaus met ti kinapakumbaba dagiti dadduma; agririnniribuk dagiti dadduma, idinto a marirriribuk ken maidaddadanes ken umaw-awat iti nadumaduma a pammarparigat dagiti dadduma, ket saanda a sumango a makisusik manen, ngem napakumbaba ken agbabawida a silaladingit iti imatang ti Dios."
                },
                {
                    "number": 14,
                    "text": "Ket kasta ti panangrugi ti nakaro a di panagpapatas iti amin a daga, iti kasta nangrugi a madadael ti simbaan; wen, iti kasta iti maika-tallopulo a tawen nadadael ti simbaan iti amin a daga malaksid ti sumagmamano a Lamanite a napasurot iti pudno a pammati; ket saanda a pimmanaw itoy, ta natibkerda, ken saan a maisin, ken saan a magaraw, a sireregta nga agtungpal kadagiti bilin ti Apo."
                },
                {
                    "number": 15,
                    "text": "Ita ti gapu daytoy a panagbasol dagiti tao ket daytoy—nabileg ti pannakabalin ni Satanas a mangsugsog kadagiti tao nga agaramid iti amin a kita ti pagbasolan, ken iti panangpabussogna kadakuada iti kinapalangguad, a mangsulisog kadakuada nga agkalikagum iti bileg, ken panangituray, ken kinabaknang, ken dagiti awan kaes-eskanna a banag iti lubong."
                },
                {
                    "number": 16,
                    "text": "Ket kasta ti panangiturong ni Satanas iti puspuso dagiti tao nga agaramid iti amin a kita ti pagbasolan; ngarud sumagmamano laeng a tawen ti panagsagrapda iti kappia."
                },
                {
                    "number": 17,
                    "text": "Ket kasta, iti panangrugi ti maika-tallopulo a tawen—napalugodan dagiti tao iti atiddog a panawen a mayagus kadagiti sulisog ti sairo iti sadino man a kayatna a pangipananna kadakuada, ken mangaramid iti ania man a pagbasolan a kayatna nga aramidenda—ket kasta iti panangrugi daytoy, ti maika-tallopulo a tawen, addada iti kasasaad a nakaal-alingget a kinadangkes."
                },
                {
                    "number": 18,
                    "text": "Ita saanda a nagbasol a sikukuneng, ta ammoda ti kayat ti Dios maipanggep kadakuada, ta naisuro kadakuada; ngarud sibubulos ti riknada a nagsukir iti Dios."
                },
                {
                    "number": 19,
                    "text": "Ket ita aldaw dagidi ni Lachoneus, ti lalaki nga anak ni Lachoneus, ta sinublat ni Lachoneus ti tugaw ti amana ket inturayanna dagiti tao iti dayta a tawen."
                },
                {
                    "number": 20,
                    "text": "Ket nangrugi nga adda lallaki a naparegta iti langit ken naibaon, a nagtakder kadagiti tao iti amin a dagdaga, a nangikasaba ken nangipaneknek a sibabatad kadagiti basol ken nagbasolan dagiti tao, ken pinaneknekanda kadakuada ti maipanggep iti pannubbot ti Apo kadagiti taona, wenno iti sabali a pannao, ti panagungar ni Cristo; ket sibabatad a pinaneknekanda ti pannakatay ken panagrigatna."
                },
                {
                    "number": 21,
                    "text": "Ita adu kadagidi tao a nalaus ti gurada gapu kadagiti nangpaneknek kadagitoy a banag; ket kangrunaanna a dagiti pangulo nga ukom ti nakagura, ken isuda a nangato a saserdote ken agilinlinteg; wen, amin dagidi agilinlinteg nakagura kadagidi nangpaneknek kadagitoy a banag."
                },
                {
                    "number": 22,
                    "text": "Ita awan ti agilinlinteg wenno ukom wenno nangato a saserdote ti addaan iti bileg a mangkedngan iti asino man iti patay malaksid no pinirmaan ti gobernador ti daga ti pannakadusada."
                },
                {
                    "number": 23,
                    "text": "Ita adu kadagiti nangpaneknek kadagiti banag a maipanggep ken ni Cristo ti sibabatad a nangpaneknek, ti innala ken pinapatay a sililimed dagiti ukom, a saan a naammuan ti gobernador ti daga ti ipapatayda agingga iti kalpasanen ti ipapatayda."
                },
                {
                    "number": 24,
                    "text": "Ita adtoy, maisuppiat daytoy kadagiti paglintegan ti daga, a nasken a mapapatay ti asino man a tao malaksid no adda bilegda a naggapu iti gobernador ti daga—"
                },
                {
                    "number": 25,
                    "text": "Ngarud dimmanon ti pulong iti daga a Zarahemla, iti gobernador ti daga, a maibusor kadagitoy nga ukom a nangkedngan kadagiti propeta ti Apo iti patay, a saan a maibatay iti paglintegan."
                },
                {
                    "number": 26,
                    "text": "Ita napasamak a naala ken naisaklangda iti ukom, tapno makednganda iti naaramidda a krimen, a maibatay iti paglintegan nga inted dagiti tao."
                },
                {
                    "number": 27,
                    "text": "Ita napasamak nga adu ti gayyem ken kakabagian dagidiay nga ukom; ket dagiti nabati, wen dandani amin nga agilinlinteg ken nangato a saserdote, ti naguummong, ket nakikanunongda kadagiti kabagian dagidiay nga ukom a madusa koma a maibatay iti paglintegan."
                },
                {
                    "number": 28,
                    "text": "Ket simrekda iti katulagan a saggaysa, wen, uray pay iti dayta a katulagan a nabayagen a naited kadakuada, dayta katulagan nga inted ken inannong ti sairo, nga agkakappeng a mangbusor iti amin a kinalinteg."
                },
                {
                    "number": 29,
                    "text": "Ngarud nagkakappengda a nangbusor kadagiti tao ti Apo, ken simrekda iti katulagan a mangdadael kadakuada, ken mangwayawaya kadagiti nagbasol iti nadawel a pammapatay manipud iti gemgem ti linteg, a maipatungpal koman a maibatay iti paglintegan."
                },
                {
                    "number": 30,
                    "text": "Ket kinaritda ti paglintegan ken dagiti kalintegan ti pagilianda; ket nakitulag ti tunggal maysa a mangdadael iti gobernador, ken mangipatakder iti ari ti daga, tapno saanen a nawaya ti daga ngem addan iti panangituray dagiti ari."
                }
            ]
        },
        "/study/scriptures/bofm/3-ne/7": {
            "uri": "/study/scriptures/bofm/3-ne/7",
            "title": "3 Nephi 7",
            "data_type": "chapter",
            "chapter_name": "Kapitulo 7",
            "chapter_summary": [
                "Mapapatay a sidadawel ti pangulo nga ukom, madadael ti gobierno, ket maguduagudua dagiti tao iti tribtribu—ni Jacob, ti Anticristo, agbalin nga ari ti nalimed a kinnunsabo—Ikasaba ni Nephi ti panagbabawi ken pammati ken ni Cristo—Inaldaw nga isuro dagiti anghel, ket bangonenna ti kabsatna kadagiti natay—Adu ti agbabawi ken mabuniagan. Agarup K.P. 30–33."
            ],
            "verses": [
                {
                    "number": 1,
                    "text": "Ita adtoy, ipakitak kadakayo a saanda a nangipatugaw iti ari iti daga; ngem iti daytoy met la a tawen, wen, ti maika-tallopulo a tawen, dinadaelda ti pangukoman, wen, sidadawel a pinapatayda ti pangulo nga ukom ti daga."
                },
                {
                    "number": 2,
                    "text": "Ket nasayyasayya dagiti tao a bumusor iti tunggal maysa; ket nagsisinada a nagbalin a tribu, tunggal lalaki a maibatay iti kaamaanna ken dagiti kabagian ken gagayyemna; ket kasta ti panangdadaelda iti gobierno ti daga."
                },
                {
                    "number": 3,
                    "text": "Ket nangipatugaw ti tunggal tribu iti pangulo wenno dadauloda; ket kasta ti panagbalinda a tribu ken dadaulo dagiti tribu."
                },
                {
                    "number": 4,
                    "text": "Ita adtoy, awan ti lalaki kadakuada malaksid no adu ti kaamaanna ken adu ti kakabagian ken gagayyemna; ngarud nalaus ti bileg dagiti tribuda."
                },
                {
                    "number": 5,
                    "text": "Ita naaramid amin dagitoy, ket awan pay ti gubgubat kadakuada; ket napasamak amin dagitoy a pagbasolan kadagiti tao gapu ta insukoda ti bagbagida iti bileg ni Satanas."
                },
                {
                    "number": 6,
                    "text": "Ket nadadael ti pagannurotan ti gobierno, gapu iti nalimed a kinnunsabo dagiti gayyem ken kabagian dagiti sidadawel a nangpapatay kadagiti propeta."
                },
                {
                    "number": 7,
                    "text": "Ket isuda ti namuidan ti nakaro a panagsusupanget iti daga, iti kasta a dagiti nalinlinteg a bilang dagiti tao dandanida amin nagbalin a nadangkes; wen, bassit laeng ti nalinteg a tao kadakuada."
                },
                {
                    "number": 8,
                    "text": "Ket kasta a saan a limmabas ti innem a tawen manipud iti panangtallikud ti dakdakkel a bilang dagiti tao ti kinalintegda, kas iti aso iti saruana, wenno ti takong iti panaglubnakna iti pitak."
                },
                {
                    "number": 9,
                    "text": "Ita inummong daytoy nalimed a kinnunsabo, a nangyeg iti nalaus a pagbasolan kadagiti tao, ti bagbagida, ket impatugawda iti uloda ti lalaki nga inawaganda iti Jacob;"
                },
                {
                    "number": 10,
                    "text": "Ket inawaganda nga arida; ngarud nagbalin nga ari daytoy nadangkes a bunggoy; ket isu ti maysa kadagiti katurayan a nangipeksa iti ibubusorna kadagiti propeta a nangpaneknek ken ni Jesus."
                },
                {
                    "number": 11,
                    "text": "Ket napasamak a saanda unay a napigsa iti bilangda a kas kadagiti tribu dagiti tao, a nagkaykaysa malaksid no dagiti dadauloda ti nangbukel kadagiti paglinteganda, ti tunggal maysa a maibatay iti tribuna; nupay kasta agkakabusorda; iti laksidna saanda a nalinteg a tao, nagkaykaysada pay laeng a nanggura kadagiti simrek iti katulagan a mangdadael iti gobierno."
                },
                {
                    "number": 12,
                    "text": "Ngarud, iti pannakakita ni Jacob a dakdakkel ti bilang dagiti kabusorda ngem isuda, isu kas ari ti bunggoy, binilinna ngarud dagiti taona nga agturongda iti kaamiananan a paset ti daga, ket sadiay ipatakderanda ti bagbagida iti pagarian, agingga a timmipon kadakuada dagiti kimmayakay, (ta impatiray-okna kadakuada nga adunto ti kumayakay) ket nagbalinda a naan-anay ti pigsana a mangsupanget kadagiti tribu dagiti tao; ket inaramidda."
                },
                {
                    "number": 13,
                    "text": "Ket napartak unay ti panagmartsada ket saan a nalapdan agingga a saan ida a naabutan dagiti tao. Ket kasta ti panaggibus ti maika-tallopulo a tawen; ket kasta ti aramid dagiti tao ni Nephi."
                },
                {
                    "number": 14,
                    "text": "Ket napasamak iti maika-tallopulo-ket-maysa a tawen a pannakabingayda iti tribtribu, tunggal lalaki a maibatay iti kaamaan, kakabagian ken gagayyemna; nupay kasta napagnanaminganda a saanda nga aggugubat; ngem saanda nga agtutunos kadagiti paglinteganda, ken ti wagas ti gobiernoda, ta nabukelda a maibatay iti kapanunotan dagiti panguloda ken dagiti dadauloda. Ngem nangbukelda iti nalaus ti kinaingetna a paglintegan a saan a biangan ti maysa a tribu ti sabali, iti kasta adda masao a kappia iti daga; nupay kasta, kimmayakay ti puspusoda iti Apo a Diosda, ket binatoda dagiti propeta ket pinapanawda ida kadakuada."
                },
                {
                    "number": 15,
                    "text": "Ket napasamak a ni Nephi—a nasarungkaranen dagiti anghel ken kasta met ti timek ti Apo, ngarud iti pannakakitana kadagiti anghel, ken iti kinasaksina, ken iti kaadda ti bileg a naited kenkuana tapno maammuanna ti maipanggep ti naespirituan a panagserbi ni Cristo, ken kasta met iti kinasaksina iti napardas a panagsublida iti kinadangkes ken makarimon nga ar-aramidda manipud iti kinalinteg;"
                },
                {
                    "number": 16,
                    "text": "Ngarud, iti panagladingitna iti kinatangken ti puspusoda ken ti kinabulsek ti pampanunotda—napan kadakuada iti dayta met la a tawen, ket rinugianna ti namaneknek, a sibabatad, iti panagbabawi ken pannakaugas ti basbasol babaen ti pammati ken ni Apo a Jesucristo."
                },
                {
                    "number": 17,
                    "text": "Ket adu a banag ti insurona kadakuada; ket saanda amin a maisurat, ket saan nga umdas ti pasetda, ngarud saanda a naisurat itoy a libro. Ket nangisuro ni Nephi a sibibileg ken napnuan turay."
                },
                {
                    "number": 18,
                    "text": "Ket napasamak a kinagurada, gapu ta addaan iti napigpigsa a bileg ngem isuda, ta saan a mabalin a dida patien dagiti balikasna, ta nalaus ti pammatina ken ni Apo a Jesucristo isu nga inaldaw nga insuro dagiti anghel."
                },
                {
                    "number": 19,
                    "text": "Ket iti nagan ni Jesus pinapanawna dagiti sairo ken narugit nga espiritu; ken binangonna pay ti kabsatna kadagiti natay, kalpasan ti pannakabatona ken panangpapatay kenkuana dagiti tao."
                },
                {
                    "number": 20,
                    "text": "Ket nakita dagiti tao, ket nasaksianda, ket kinagurada gapu iti bilegna; ket adu pay a milagro ti inaramidna, iti imatang dagiti tao, iti nagan ni Jesus."
                },
                {
                    "number": 21,
                    "text": "Ket napasamak a limmabas ti maika-tallopulo-ket-maysa a tawen, ket sumagmamano laeng ti napasurot iti Apo; ngem kas iti kaadu ti napasurot ti sipupudno a nangipakita kadagiti tao a sinarungkaran ida ti bileg ken Espiritu ti Dios, nga adda ken ni Jesucristo, a pinatida."
                },
                {
                    "number": 22,
                    "text": "Ket kas iti kaadu ti sairo kadakuada ti napapanaw, ket naagasanda kadagiti sakitda ken kadagiti pagkuranganda, impakitada a sipupudno kadagiti tao a ginutugot ida ti Espiritu ti Dios, ken naagasanda; ken kasta met nga impakitada dagiti tanda ken nagaramidda iti sumagmamano a milagro kadagiti tao."
                },
                {
                    "number": 23,
                    "text": "Kasta met ti ilalabas ti maika-tallopulo-ket-dua a tawen. Ket impakaasi ni Nephi kadagiti tao iti panangrugi ti maika-tallopulo-ket-tallo a tawen; ket inkasabana kadakuada ti panagbabawi ken pannakaugas ti basbasol."
                },
                {
                    "number": 24,
                    "text": "Ita kayatko met a laglagipenyo, nga awan ti mapakawan a di nabuniagan iti danum."
                },
                {
                    "number": 25,
                    "text": "Ngarud, adda dagiti inordenan ni Nephi, a lallaki iti naespirituan a panagserbina, nga amin a kas iti dayta nga umay kadakuada mabuniaganda iti danum, ket daytoy kas saksi ken pammaneknek iti Dios, ken kadagiti tao, a nagbabawidan ken inawatda ti pannakaugas ti basbasolda."
                },
                {
                    "number": 26,
                    "text": "Ket adu iti panangrugi daytoy a tawen ti nabuniagan iti panagbabawi; ket kasta ti ilalabas ti dakdakkel a paset ti tawen."
                }
            ]
        },
        "/study/scriptures/bofm/3-ne/8": {
            "uri": "/study/scriptures/bofm/3-ne/8",
            "title": "3 Nephi 8",
            "data_type": "chapter",
            "chapter_name": "Kapitulo 8",
            "chapter_summary": [
                "Allawig, ginggined, ur-uram, alipugpog, ken didigra ti mangipaneknek iti pannakailansa ni Cristo iti krus—Adu kadagiti umili ti madadael—Kinumotan ti sipnget ti daga iti tallo nga aldaw—Dung-awan dagiti nagbati ti gasatda. Agarup K.P. 33–34."
            ],
            "verses": [
                {
                    "number": 1,
                    "text": "Ket ita napasamak a babaen ti kasuratanmi, ken ammomi a pudno ti kasuratanmi, ta adtoy, maysa a nalinteg a tao ti nangidulin iti kasuratan—agsipud ta pudno nga adu ti inaramidna a milagro iti nagan ni Jesus; ket awan ti siasino man a tao a makaaramid iti milagro iti nagan ni Jesus malaksid no nadalusan iti uray ti kabassitan a basolna—"
                },
                {
                    "number": 2,
                    "text": "Ket ita napasamak, no awan ti biddut a naaramid daytoy a tao iti panangpattapattana iti panawenmi, napalabas ti tallopulo-ket-tallo a tawen;"
                },
                {
                    "number": 3,
                    "text": "Ket rinugian dagiti umili ti naguray a sigagagar iti pagilasinan nga inted ni Samuel a propeta, a Lamanite, wen, iti kanito nga umay ti sipnget iti daga iti uneg ti tallo nga aldaw."
                },
                {
                    "number": 4,
                    "text": "Ket nangrugi ti dakkel a panagduadua ken panagririri dagiti tao uray no adun ti naited a tanda."
                },
                {
                    "number": 5,
                    "text": "Ket napasamak nga iti maika-tallopulo-ket-uppat a tawen, iti umuna a bulan, iti maikapat nga aldaw ti bulan, immay ti dakkel a bagyo, a di pay napasamak iti amin a pagilian."
                },
                {
                    "number": 6,
                    "text": "Ken adda met dakkel ken nakaal-alingget nga allawig; ken adda nakabutbuteng a gurruod, a nangdayyeg iti sibubukel a daga a kasla aggudua ket agsina."
                },
                {
                    "number": 7,
                    "text": "Ket adda dagiti nalabes ti tademna a kimat, kas iti saan pay a napasamak iti amin a daga."
                },
                {
                    "number": 8,
                    "text": "Ket nauram ti siudad ti Zarahemla."
                },
                {
                    "number": 9,
                    "text": "Ket limned ti siudad ti Moroni iti tukot ti baybay, ket nalmes dagiti agindeg."
                },
                {
                    "number": 10,
                    "text": "Ket naipan ti daga iti siudad ti Moronihah, ket nagbalin a dakkel a bantay ti disso ti siudad."
                },
                {
                    "number": 11,
                    "text": "Ket adda dakkel ken nakabutbuteng a pannakadadael iti daga nga agpaabagatan."
                },
                {
                    "number": 12,
                    "text": "Ngem adtoy adda dakdakkel ken nakabutbuteng a pannakadadael ti daga nga agpaamianan; ta adtoy, nabaliwan ti sibubukel a daga, gapu iti bagyo ken alipugpog, ken gurruod, ken kimat, ken ti nalabes a panagginggined ti sibubukel a daga;"
                },
                {
                    "number": 13,
                    "text": "Ket nagrengngarengngat dagiti dadakkel a kalsada, ken nadadael dagiti patad a daldalan, ken adu a nalinis a lugar ti nagbalin a narusanger."
                },
                {
                    "number": 14,
                    "text": "Ken adu a dadakkel ken nalatak a siudad ti limned, ken adu ti nauram, ken adu ti nagunggon agingga a narpuog dagiti pasdek, ket natay dagiti agindeg, ket napanawan a nabaybay-an dagiti lugar."
                },
                {
                    "number": 15,
                    "text": "Ket adda sumagmamano a nabati a siudad; ngem nalabes ti kaadu ti nadadael, ken adu ti natay kadakuada kadagitoy."
                },
                {
                    "number": 16,
                    "text": "Ket adda sumagmamano nga intayab ti alipugpog; ket no ania man ti nakaipananda awan tao a makaammo, malaksid nga ammoda a naitayabda."
                },
                {
                    "number": 17,
                    "text": "Isu a nagbalin a nalaad ti rabaw ti daga, gapu iti allawig, gurruod, kimat, ken ginggined."
                },
                {
                    "number": 18,
                    "text": "Ket adtoy, nagsisina dagiti bato a naggudua; naburakburakda iti intero a daga, iti kasta nasarakan a naburakburakda, narumrumek ken naguduagudua, iti intero a daga."
                },
                {
                    "number": 19,
                    "text": "Ket napasamak nga idi nagsardeng ti gurruod, ken ti kimat, ken ti bagyo, ken ti allawig, ken ti ginggined—ta adtoy, nagpautda iti agarup tallo nga oras; ken kuna dagiti dadduma a napapaut pay; nupay kasta, napasamak amin dagitoy dadakkel ken nakabutbuteng a banag iti agarup tallo nga oras—ket kalpasanna adtoy, nagsipnget iti rabaw ti daga."
                },
                {
                    "number": 20,
                    "text": "Ket napasamak nga adda napuskol a sipnget iti rabaw ti daga, iti kasta narikna dagiti agindeg a saan a napasag ti alingasaw ti sipnget."
                },
                {
                    "number": 21,
                    "text": "Ket awan ti lawag, gapu iti sipnget, uray kandela, wenno tubong a silaw; wenno adda koma apuy a pamasged kadagiti nalapat ken nasegged a kayo, isu nga awan a pulos ti uray ania a silaw;"
                },
                {
                    "number": 22,
                    "text": "Ket awan ti uray ania a silaw a maimatangan, wenno apuy, wenno silaw a nakudrep, wenno ti init, wenno ti bulan, wenno dagiti bituen, agsipud ta nabengbeng unay ti naikumot a sipnget iti daga."
                },
                {
                    "number": 23,
                    "text": "Ket napasamak a nagtultuloy iti las-ud ti tallo nga aldaw nga awan ti lawag a maimatangan; ket nagtultuloy ti nakaro a panagladingit ken panagugaog wenno panagsangsangit ti amin a tao; wen, nakaro ti panagasug dagiti tao, gapu iti kinasipnget ken ti dakkel a pannakadadael a napasamak kadakuada."
                },
                {
                    "number": 24,
                    "text": "Ket nangngeganda dagiti agsangsangit iti maysa a lugar, a kunkunada: O nagbabawikami koma sakbay daytoy naindaklan ken nakaal-alingget nga aldaw, ket naispal koma dagiti kakabsatmi, ken saanda koma a nauram iti dayta naindaklan a siudad ti Zarahemla."
                },
                {
                    "number": 25,
                    "text": "Ket nangngeganda iti sabali pay a lugar dagiti agsangsangit ken agladladingit, a kunkunada: O naispal koma dagiti inna ken napintas nga annak a babbai, ken dagiti annakmi, ket saanda a naitanem iti dayta naindaklan a siudad ti Moronihah no nagbabawikami sakbay daytoy naindaklan ken nakaal-alingget nga aldaw, ken saanmi a pinapatay ken binato dagiti propeta, ken pinapanaw ida. Ket kastoy ti panagugaog dagiti umili iti napigsa ken nakaal-alingget."
                }
            ]
        },
        "/study/scriptures/bofm/3-ne/9": {
            "uri": "/study/scriptures/bofm/3-ne/9",
            "title": "3 Nephi 9",
            "data_type": "chapter",
            "chapter_name": "Kapitulo 9",
            "chapter_summary": [
                "Ipakdaar ti timek ni Cristo iti kasipngetan ti pannakadadael ti adu a tao ken siudad gapu iti kinadangkesda—Ipakdaarna met ti kinadiosna, iwaragawagna ti pannakatungpal ti paglintegan ni Moises, ket awisenna dagiti tao a sumurot kenkuana ket maisalakan. Agarup K.P. 34."
            ],
            "verses": [
                {
                    "number": 1,
                    "text": "Ket napasamak nga adda timek a nangngeg dagiti amin nga agindeg iti daga, iti amin a rabaw daytoy a daga, a nagkuna:"
                },
                {
                    "number": 2,
                    "text": "Ay-ay, ay-ay, ay-ay dagitoy a tao; ay-ay dagiti agindeg iti intero a daga malaksid no agbabawida; ta agkatawa ti sairo, ket agragsak dagiti anghelna, gapu iti pannakapapatay dagiti nasayaat a lallaki ken babbai nga annak dagiti tao, ket gapu iti basol ken makarimon nga aramidda ti nakatnaganda!"
                },
                {
                    "number": 3,
                    "text": "Adtoy, pinuorak iti apuy dayta dakkel a siudad ti Zarahemla, ken dagiti agindegna."
                },
                {
                    "number": 4,
                    "text": "Ket adtoy, imbilinko a lumned dayta dakkel a siudad ti Moroni iti tukot ti baybay, ken malmes dagiti agindegna."
                },
                {
                    "number": 5,
                    "text": "Ket adtoy, ginaburak iti daga dayta dakkel a siudad ti Moronihah, ken dagiti agindegna, tapno mailemmeng ti nagbasolanda ken dagiti makarimon nga aramidda manipud iti sangok, tapno saanen nga agsubli pay kaniak a maibusor kadakuada ti dara dagiti propeta ken santo."
                },
                {
                    "number": 6,
                    "text": "Ket adtoy, imbilinko a lumned ti siudad ti Gilgal, ken dagiti agindegna a maitanem iti tukot ti daga;"
                },
                {
                    "number": 7,
                    "text": "Wen, ken ti siudad ti Onihah ken dagiti agindegna, ken ti siudad ti Mocum ken dagiti agindegna, ken ti siudad ti Jerusalem ken dagiti agindegna; ket imbilinko a tumakdang ti danum kadagitoy, a mangilemmeng iti kinadangkes ken dagiti makarimon nga aramidda iti sangok, tapno saanen nga agsubli pay kaniak a maibusor kadakuada ti dara dagiti propeta ken santo."
                },
                {
                    "number": 8,
                    "text": "Ket adtoy, ti siudad ti Gadiadi, ken ti siudad ti Gadiomnah, ken ti siudad ti Jacob, ken ti siudad ti Gimgimno, amin dagitoy imbilinko a lumned, ket maaramid ti turturod ken tantanap kadagita a lugar; ket intanemko iti tukot ti daga dagiti agindeg kadagita, tapno mailemmeng ti kinadangkes ken dagiti makarimon nga aramidda iti sangok, tapno saanen nga agsubli pay kaniak a maibusor kadakuada ti dara dagiti propeta ken santo."
                },
                {
                    "number": 9,
                    "text": "Ket adtoy, dayta dakkel a siudad ti Jacobugath, a nagindegan dagiti tao ni ari Jacob, imbilinko a mapuoran iti apuy gapu iti basbasol ken iti kinadangkesda, a nangrimbaw iti amin a kinadangkes iti intero a daga, gapu kadagiti nalimed a nadawel a panagpapatay ken kinnunsaboda; ta isuda ti nangdadael iti kappia dagiti tao ken ti gobierno ti daga; ngarud imbilinko a mapuoranda, tapno madadaelda iti sangok, tapno saanen nga agsubli pay kaniak a maibusor kadakuada ti dara dagiti propeta ken santo."
                },
                {
                    "number": 10,
                    "text": "Ket adtoy, ti siudad ti Laman, ken ti siudad ti Josh, ken ti siudad ti Gad, ken ti siudad ti Kishkumen, ibilinko a mapuoran iti apuy, ken dagiti agindegna, gapu iti kinadangkesda a nangpapanaw kadagiti propeta, ken nangbato kadagiti imbaonko a mangipakdaar kadakuada ti maipanggep iti kinadangkesda ken dagiti makarimon nga aramidda."
                },
                {
                    "number": 11,
                    "text": "Ket gapu ta pinapanawda amin ida, nga awan ti nalinteg kadakuada, nangibabaak iti apuy a mangdadael kadakuada, tapno mailemmeng kaniak ti kinadangkes ken dagiti makarimon nga aramidda, tapno saan nga umasug kaniak manipud iti daga a maibusor kadakuada ti dara dagiti propeta ken santo nga imbaonko kadakuada."
                },
                {
                    "number": 12,
                    "text": "Ken adu pay a panangdadael ti imbaonko ditoy a daga, ken kadagitoy a tao, gapu iti kinadangkesda ken kadagiti makarimon nga aramidda."
                },
                {
                    "number": 13,
                    "text": "O dakayo a naisalakan gapu ta amang a nalinlintegkayo ngem isuda, saankayo kadi nga agsubli ita kaniak, ket ibabawiyo dagiti basolyo, ket mapasurotkayo, tapno agasankayo?"
                },
                {
                    "number": 14,
                    "text": "Wen, pudno kunak kadakayo, no umaykayo kaniak maaddaankayo iti agnanayon a biag. Adtoy, nakatanggaya kadakayo ti manangngaasi nga imak, ket asino man nga umasideg, awatek; ket mabendisionan dagiti umay kaniak."
                },
                {
                    "number": 15,
                    "text": "Adtoy, siak ni Jesucristo nga Anak ti Dios. Pinarsuak ti langit ken ti daga, ken amin a banag nga adda kadakuada. Addaak idi iti Amak manipud iti punganay. Addaak iti Ama, ken adda ti Amak kaniak; ket siak ti nangigloriaan ti Ama iti naganna."
                },
                {
                    "number": 16,
                    "text": "Immayak iti bukbukodko, ket awan ti nangawat kaniak. Ket natungpal ti nasantuan a kasuratan maipanggep iti yaayko."
                },
                {
                    "number": 17,
                    "text": "Ket kas iti kaadu ti nangawat kaniak, kadakuada ti nangtedak nga agbalin nga annak a lallaki ti Dios; ket kasta met ti aramidek kadagiti adu a mamati iti naganko, ta adtoy, babaen kaniak umay ti pannakasubbot, ken siak ti pakatungpalan ti paglintegan ni Moises."
                },
                {
                    "number": 18,
                    "text": "Siak ti silaw ken ti biag ti lubong. Siak ti Alpha ken ti Omega, ti pangrugian ken ti paggibusan."
                },
                {
                    "number": 19,
                    "text": "Ket saanyon nga idaton pay kaniak ti agayus a dara; wen, maisardengen ti panagidatonyo ken dagiti napuoran a sagutyo, ta saanakon nga umawat iti datdaton ken napuoran a sagsagutyo."
                },
                {
                    "number": 20,
                    "text": "Ket idatonyo kaniak a daton ti nasneban a puso ken napnuan babawi nga espiritu. Ket asino man nga umay kaniak nga addaan iti nasneban a puso ken napnuan babawi nga espiritu, buniagak iti apuy ken iti Espiritu Santo, a kas kadagiti Lamanite, gapu iti pammatida kaniak iti kanito a pannakapasurotda, nabuniaganda iti apuy ken iti Espiritu Santo, ket dida ammo."
                },
                {
                    "number": 21,
                    "text": "Adtoy, immayak ditoy lubong a mangyeg iti pannakasubbot ti lubong, a mangisalakan iti lubong iti basol."
                },
                {
                    "number": 22,
                    "text": "Ngarud, asino man nga agbabawi ket umay kaniak a kasla bassit nga ubing, awatek, ta kasta ti pagarian ti Dios. Adtoy, ta kasta ti nangisangratak iti biagko, ken naalak manen; ngarud agbabawikayo, ket umaykayo kaniak dakayo iti ngudo ti daga, ket maisalakankayo."
                }
            ]
        },
        "/study/scriptures/bofm/3-ne/10": {
            "uri": "/study/scriptures/bofm/3-ne/10",
            "title": "3 Nephi 10",
            "data_type": "chapter",
            "chapter_name": "Kapitulo 10",
            "chapter_summary": [
                "Adda ulimek iti daga iti adu nga oras—Ikari ti timek ni Cristo nga ummongenna dagiti taona a kas iti panangummong ti pamusian kadagiti piekna—Nataginayonen dagiti nalinlinteg a bilang dagiti tao. Agarup K.P. 34–35."
            ],
            "verses": [
                {
                    "number": 1,
                    "text": "Ket ita adtoy, napasamak a nangngeg amin dagiti tao ti daga dagitoy a sasao, ken nasaksianda. Ket kalpasan dagitoy a sasao adda ulimek iti daga iti uneg ti adu nga oras;"
                },
                {
                    "number": 2,
                    "text": "Ta napalalo ti pannakasdaaw dagiti tao ta insardengda pay ti nagleddaang ken nagasug iti pannakapukaw dagiti kabagianda a napapatay; ngarud adda ulimek iti amin a daga iti uneg ti adu nga oras."
                },
                {
                    "number": 3,
                    "text": "Ket napasamak nga immay manen ti timek kadagiti tao, ket nangngeg amin dagiti tao, ken nasaksianda, a nagkuna:"
                },
                {
                    "number": 4,
                    "text": "O dakayo a tao dagitoy dadakkel a siudad a narba, nga an-annabo ni Jacob, wen, nga adda iti balay ni Israel, no namin-ano a daras ti panangummongko kadakayo a kasla iti panangummong ti pamusian kadagiti piekna iti sirok dagiti payakna, ket tinarakenkayo."
                },
                {
                    "number": 5,
                    "text": "Ket manen, no namin-ano a daras ti panangummongko kadakayo a kasla iti panangummong ti pamusian kadagiti piekna iti sirok dagiti payakna, wen, O dakayo a tao iti balay ni Israel, a narba; wen, O dakayo a tao ti balay ti Israel, dakayo a nagnaed iti Jerusalem, a kas kadakayo a natnag; wen, no namin-ano a ti panangummongko kadakayo a kasla iti panangummong ti pamusian kadagiti piekna, ket diyo ammo."
                },
                {
                    "number": 6,
                    "text": "O sika a balay ti Israel nga insalakanko, no mamin-ano a daras ti panangummongko kadakayo a kasla iti panangummong ti pamusian kadagiti piekna iti sirok dagiti payakna, no agbabawikayo ket agsublikayo kaniak a naimpusuan."
                },
                {
                    "number": 7,
                    "text": "Ngem no saan, O balay ti Israel, agbalin a naliday dagiti lugar a pagindeganyo agingga iti kanito a pannakatungpal ti katulaganyo kadagiti ammayo."
                },
                {
                    "number": 8,
                    "text": "Ket ita napasamak a kalpasan ti pannakangngeg dagiti tao kadagitoy a balikas, adtoy, nangrugida a nagsangit ken nagasug manen gapu iti pannakapukaw dagiti kabagian ken gagayyemda."
                },
                {
                    "number": 9,
                    "text": "Ket napasamak a kasta ti ilalabas ti tallo nga aldaw. Ket bigaten, ket naakasen ti sipnget iti rabaw ti daga, ket nagsardeng ti panagkintayeg ti daga, ket nagsardeng ti panaggugudua dagiti bato, ken nagsardeng ti nakaal-alingget nga ung-ungor, ken limmabas amin dagiti makatitileng nga arimbangaw."
                },
                {
                    "number": 10,
                    "text": "Ket nagdedekket manen ti daga, a nabati; ket nagsardeng ti ladladingit, ken sangsangit, ken an-anug-og dagiti tao a nabati a sibibiag; ket nagbalin a rag-o ti ladladingitda, ken ti ledleddaangda nagbalin a panagdayaw ken panagyaman iti Apo a Jesucristo, ti Mangisalakanda."
                },
                {
                    "number": 11,
                    "text": "Ket kasta ti pannakatungpal ti nasantuan a kasuratan a nasaon dagiti propeta."
                },
                {
                    "number": 12,
                    "text": "Ket dagiti nalinlinteg a bilang dagiti tao ti naisalakan, ken isuda ti nangawat kadagiti propeta ken saan a nangbato kadakuada; ken isuda ti di nangpaayus iti dara dagiti santo, a naisalakan—"
                },
                {
                    "number": 13,
                    "text": "Ket naisalakanda ken saanda a limned ken naitanem iti tukot ti daga; ken saanda a nalmes iti tukot ti baybay; ken saanda a napuoran iti apuy, wenno nadalupo ken nailudek iti patay; ken saanda a naitayab ti alipugpog; wenno rinimbawan ti alibungubong ti asuk ken ti sipnget."
                },
                {
                    "number": 14,
                    "text": "Ket ita, asino man a makabasa, mapalubosan koma a mangawat; isu nga addaan iti nasantuan a kasuratan, mapalubosan a mangamiris, ken mangkita ken mangawat no amin dagitoy nga ipapatay ken pannakadadael babaen ti apuy, ken iti asuk, ken babaen ti bagyo, ken babaen ti alipugpog, ken babaen ti panagnganga ti daga a mangawat kadakuada, ket amin dagitoy a banag no saanda nga agpaay iti pannakatungpal dagiti padto dagiti adu a nasantuan a propeta."
                },
                {
                    "number": 15,
                    "text": "Adtoy, kunak kadakayo, Wen, adu ti nangpaneknek kadagitoy a banag iti yaay ni Cristo, ket napapatay gapu ta pinaneknekanda dagitoy a banag."
                },
                {
                    "number": 16,
                    "text": "Wen, pinaneknekan ni propeta a Zenos dagitoy a banag, ken kasta met a nagsao ni Zenock iti maipanggep kadagitoy a banag, gapu ta pinaneknekanda a nangnangruna ti maipanggep kadatayo, a natda iti bukelda."
                },
                {
                    "number": 17,
                    "text": "Adtoy, pinaneknekan met ti amatayo a ni Jacob ti maipanggep iti natda iti bukel ni Jose. Ket adtoy, saantayo kadi a natda iti bukel ni Jose? Ket dagitoy banag a mangpaneknek kadatayo, saanda kadi a naisurat kadagiti pinanid a gambang nga inruar ni amatayo a Lehi manipud iti Jerusalem?"
                },
                {
                    "number": 18,
                    "text": "Ket napasamak nga iti naggibusan ti maika-tallopulo-ket-uppat a tawen, adtoy, ipakitak kadakayo a dagiti naisalakan a tao ni Nephi, ken kasta met kadagidiay naawagan iti Lamanite, a naisalakan, napakitaanda iti dakkel a pammateg, ket nabileg a bendision ti naibukbok kadagiti uloda, iti kasta a kalpasan ti yuuli ni Cristo iti langit nagpakita a talaga kadakuada—"
                },
                {
                    "number": 19,
                    "text": "Nga impakitana ti bagina kadakuada, ken nangisuro kadakuada; ken maitedto kalpasanna ti pakaammuan iti naespirituan a panagserbina. Ngarud igibuskon itoy a kanito ti agsao."
                }
            ]
        },
        "/study/scriptures/bofm/3-ne/11": {
            "uri": "/study/scriptures/bofm/3-ne/11",
            "title": "3 Nephi 11",
            "data_type": "chapter",
            "chapter_name": "Kapitulo 11",
            "chapter_summary": [
                "Paneknekan ti Ama ti Ay-ayatenna nga Anak—Agparang ni Cristo ket ipalawagna ti pannubbotna—Dapadapen dagiti tao ti lamma dagiti sugat ti dakulap, dapan, ken bakrangna—Ipukkawda ti Hosanna—Ipakitana ti wagas ken kasasaad ti panagbuniag—Aramid ti sairo ti espiritu ti panagsisinnupanget—Doktrina ni Cristo ti rumbeng a patien ti tao ken mabuniagan ken umawat iti Espiritu Santo. Agarup K.P. 34."
            ],
            "book_intro": [
                "Impakita ni Jesucristo ti bagina kadagiti tao ni Nephi, bayat ti panaguummong ti kaaduan iti daga ti Bountiful, ket kinasabaanna ida; ket daytoy a wagas ti panangiparangna iti bagina kadakuada."
            ],
            "verses": [
                {
                    "number": 1,
                    "text": "Ket ita napasamak nga adda dakkel nga ummong dagiti tao ni Nephi, iti likmut ti templo nga adda iti daga a Bountiful; ket nasdaaw ken nagsisinnaludsodda, ken nagpipinnakitada kadagiti naindaklan ken nakaskasdaaw a napasamak a panagbalbaliw."
                },
                {
                    "number": 2,
                    "text": "Ket nagsasaritaanda met ti maipapan itoy a Jesucristo, a naited ti tanda maipapan iti ipapatayna."
                },
                {
                    "number": 3,
                    "text": "Ket napasamak a bayat ti panagsasaritada, nangngegda ti timek a kasla naggapu idiay langit; ket inwarasda ti panagkitada iti aglawlaw, ta saanda a naawatan ti timek a nangngeganda; saan a nagubsang a timek, saan met a napigsa a timek; ngem ketdi, ken nupay bassit a timek a simmamay iti amin a paset ti bagida tapno agkintayeg; wen, sinamayna ti kaunggan ti kararuada, ken napabarana ti pusoda."
                },
                {
                    "number": 4,
                    "text": "Ket napasamak a nangngegda manen ti timek, ket saanda a naawatan."
                },
                {
                    "number": 5,
                    "text": "Ket nangngegda manen ti timek iti maikatlo a gundaway, ket linuktanna dagiti lapayagda a dumngeg; ket naiturong dagiti matada iti naggapuan ti timek ket timmangadda idiay langit, a naggapuan ti timek."
                },
                {
                    "number": 6,
                    "text": "Ket adtoy, iti maikatlo a daras naawatanda ti timek a nangngegda; ket kinunana kadakuada:"
                },
                {
                    "number": 7,
                    "text": "Adtoy ti Ay-ayatek nga Anak, isu a makaay-ayo kaniak, isu a nangigloriaak ti naganko—isu ti denggenyo."
                },
                {
                    "number": 8,
                    "text": "Ket napasamak, apaman a naawatanda inturongda manen dagiti matada iti langit; ket adtoy, nakitada ti Lalaki a bumabbaba manipud iti langit; ket nagkawes iti puraw a roba; ket immay bimmaba ket nagtakder iti nagbabaetanda, ket naiturong kenkuana dagiti mata ti amin, ket awan ti bilegda a nangungap kadagiti ngiwatda, uray maysa kadakuada, ket dida maawatan ti kayatna nga ibaga, ta impagarupda nga anghel ti nagparang kadakuada."
                },
                {
                    "number": 9,
                    "text": "Ket napasamak nga inngatona dagiti imana ket nagsao kadagiti tao, a kinunana:"
                },
                {
                    "number": 10,
                    "text": "Adtoy, siak ni Jesucristo, a pinaneknekan dagiti propeta nga umayto ditoy lubong."
                },
                {
                    "number": 11,
                    "text": "Ket adtoy, siak ti silaw ken ti biag ti lubong; ket imminumak iti dayta napait a kopa nga inted ti Ama kaniak, ket dinayawko ti Ama iti panangbaklayko iti basol ti lubong, nga isu ti panangaklonko iti pagayatan ti Ama iti amin a banag manipud idi punganay."
                },
                {
                    "number": 12,
                    "text": "Ket napasamak a napasagda iti daga idi naisawang ni Jesus dagitoy a sao iti dagup ti ummong; gapu ta nalagipda a naipadto nga agparangto ni Cristo kadakuada kalpasan ti yuulina idiay langit."
                },
                {
                    "number": 13,
                    "text": "Ket napasamak a nagsao ti Apo kadakuada a kinunana:"
                },
                {
                    "number": 14,
                    "text": "Bumangonkayo ket umaykayo kaniak, tapno maidapadapyo dagiti imayo iti bakrangko, ken tapno mariknayo ti lamma ti lansa kadagiti imak ken kadagiti sakak, tapno ammuenyo a siak ti Dios ti Israel ken ti Dios ti sangalubongan, ket napapatay gapu iti basbasol ti lubong."
                },
                {
                    "number": 15,
                    "text": "Ket napasamak nga immasideg ti ummong, ket indapadapda dagiti imada iti bakrangna, ken riniknada ti lamma ti lansa kadagiti ima ken sakana; ket daytoy ti inaramidda, saggaysada a napan agingga a nalpasda amin, ket nakitada kadagiti matada ken nariknada kadagiti imada, ket naammuanda a sitatalged ket insuratda, nga isu, ti insurat dagiti propeta, a rumbeng nga umay."
                },
                {
                    "number": 16,
                    "text": "Ket idi napaneknekanda amin, sangsangkamaysada a nangipukkaw, a kinunada:"
                },
                {
                    "number": 17,
                    "text": "Hosanna! Bendisionam koma ti nagan ti Kangatuan a Dios! Ket nagruknoyda iti sakaanan ni Jesus, ket nagdaydayawda kenkuana."
                },
                {
                    "number": 18,
                    "text": "Ket napasamak a nakisarita ken ni Nephi (ta maysa ni Nephi kadagiti nakiummong) ket binilinna nga umasideg."
                },
                {
                    "number": 19,
                    "text": "Ket timmakder ni Nephi ket immasideg, ket inruknoyna ti bagina iti sango ti Apo ken immagep kadagiti sakana."
                },
                {
                    "number": 20,
                    "text": "Ket binilin ti Apo a tumakder. Ket nagtakder iti sangona."
                },
                {
                    "number": 21,
                    "text": "Ket kinuna ti Apo kenkuana: Itedko kenka ti pannakabalin a mangbuniagto kadagitoy a tao inton addaakon idiay langit."
                },
                {
                    "number": 22,
                    "text": "Ket inayaban manen ti Apo dagiti dadduma, ket kasta met ti imbagana kadakuada; ket intedna ti pannakabalin a mangbuniag. Ket kinunana kadakuada: Iti daytoy a wagas ti panamuniagyo; ket awanto koma ti agsisinnuppiat kadakayo."
                },
                {
                    "number": 23,
                    "text": "Kunak kadakayo, a siasino man ti agbabawi kadagiti basbasolna gapu kadagiti saoyo, ket kayatna ti mabuniagan iti naganko, daytoy ti rumbeng a panangbuniag kadakuada—Adtoy bumabakayo ket agtakderkayo iti danum, ket buniaganyo ida babaen ti naganko."
                },
                {
                    "number": 24,
                    "text": "Ket ita adtoy, dagitoy ti ibalikasyonto, awaganyo ida babaen ti naganda, sa kunayo:"
                },
                {
                    "number": 25,
                    "text": "Babaen ti turay nga inted ni Jesucristo kaniak, buniaganka iti nagan ti Ama, ken ti Anak, ken ti Espiritu Santo. Amen."
                },
                {
                    "number": 26,
                    "text": "Kalpasanna iraremyo ida iti danum, sa yaonyo ida."
                },
                {
                    "number": 27,
                    "text": "Ket kastoy ti wagas ti panamuniagyo iti naganko; gapu ta adtoy, pudno kunak kadakayo, a maymaysa ti Ama, ken ti Anak, ken ti Espiritu Santo; ket addaak iti Ama, ket adda ti Ama kaniak, ket maymaysa ti Ama ken Siak."
                },
                {
                    "number": 28,
                    "text": "Ket babaen iti bilinko kadakayo kasta ti panamuniagyo. Ket awanto ti agsisinnuppiat kadakayo, a kas iti kaaddana idi; wenno addanto agsisinnuppiat kadakayo maipapan iti panggep ti doktrinak, a kas iti kaaddana idi."
                },
                {
                    "number": 29,
                    "text": "Agsipud ta pudno, pudno kunak kadakayo, saanko a kukua ti addaan espiritu ti pannakisuppiat, ngem kukua ti sairo, nga ama ti pannakisuppiat, ket kiburenna ti puso dagiti tao tapno pagpungtotenna ti tunggal maysa."
                },
                {
                    "number": 30,
                    "text": "Adtoy, saan a daytoy ti doktrinak, ti mangkibur iti puso ti tao tapno agpungtot, a maibusor iti sabali; ngem daytoy ti doktrina, a rumbeng a maikkat dagiti kasta a banag."
                },
                {
                    "number": 31,
                    "text": "Adtoy, pudno, pudno, kunak kadakayo, ipalawagko kadakayo ti doktrinak."
                },
                {
                    "number": 32,
                    "text": "Ket daytoy ti doktrinak, ket isu ti doktrina nga inted ti Ama kaniak; ket paneknekak ti maipapan iti Ama, ket ti Ama ti mangpaneknek iti maipapan kaniak, ket ti Espiritu Santo ti mangpaneknek iti maipapan iti Ama ken Siak; ket paneknekak a bilinen ti Ama amin a tao, iti uray sadino man, nga agbabawi ken mamati kaniak."
                },
                {
                    "number": 33,
                    "text": "Ket siasino man a mamati kaniak, ken mabuniagan, maisalakanto; ket isudanto ti mangtawid iti pagarian ti Dios."
                },
                {
                    "number": 34,
                    "text": "Ket siasino man a saan a mamati kaniak, ket saan a mabuniagan, madusanto."
                },
                {
                    "number": 35,
                    "text": "Pudno, pudno kunak kadakayo, a daytoy ti doktrinak, ket napaneknekak daytoy manipud iti Ama; ket siasino man a mamati kaniak, mamati met iti Ama; ket paneknekannak met ti Ama kenkuana, gapu ta sumarungkarto nga addaan iti apuy ken iti Espiritu Santo."
                },
                {
                    "number": 36,
                    "text": "Ket kastoy ti panangpaneknek ti Ama kaniak, ket ti Espiritu Santo ti mangpaneknek kenkuana iti Ama ken Siak, gapu ta maymaysa ti Ama, ken Siak, ken ti Espiritu Santo."
                },
                {
                    "number": 37,
                    "text": "Ket kunak manen kadakayo, masapul nga agbabawikayo, ket agbalinkayo a kas bassit nga ubing, ket mabuniagankayo iti naganko, wenno saankayo a maparaburan kadagitoy a banag."
                },
                {
                    "number": 38,
                    "text": "Ket kunak manen kadakayo, masapul nga agbabawikayo, ken mabuniagankayo iti naganko, ken agbalinkayo a kas bassit nga ubing, wenno saanyo a matawid ti pagarian ti Dios."
                },
                {
                    "number": 39,
                    "text": "Pudno, pudno, kunak kadakayo, a daytoy ti doktrinak, ket siasino man nga agipatakder ditoy agipatakder iti batok, ket saan nga agballigi ti ruangan ti impierno a mangallukoy kadakuada."
                },
                {
                    "number": 40,
                    "text": "Ket siasino man a mangiwaragawag ti nasursurok wenno nakurkurang ngem iti daytoy, ket ibagana a naggapu iti doktrinak, naggapu daytoy iti dakes, ket saan a naipatakder iti batok; ngem naipatakder iti kadaratan a pondasion, ket silulukat ti ruangan ti impierno nga agur-uray nga umawat kadakuada inton umay ti layus ket sumaplit kadakuada ti angin."
                },
                {
                    "number": 41,
                    "text": "Ngarud, mapankayo kadagitoy a tao, ket iwaragawagyo dagiti naisaokon, iti amin a paset ti daga."
                }
            ]
        },
        "/study/scriptures/bofm/3-ne/12": {
            "uri": "/study/scriptures/bofm/3-ne/12",
            "title": "3 Nephi 12",
            "data_type": "chapter",
            "chapter_name": "Kapitulo 12",
            "chapter_summary": [
                "Awagan ken dutokan ni Jesus dagiti Sangapulo-ket-dua—Itedna kadagiti Nephite ti palawag a kapadpada ti Sermon idiay Bantay—Isaona ti maipapan iti Naespirituan a Kababalin—Nangatngato dagiti isursurona ngem iti paglintegan ni Moises—Maibilin ti panagbalin ti tao a naan-anay a kas kenkuana ken ti Amana—Idilig iti Mateo 5. Agarup K.P. 34."
            ],
            "verses": [
                {
                    "number": 1,
                    "text": "Ket napasamak nga idi naibaga ni Jesus dagitoy a balikas ken ni Nephi, ken kadakuada a naawagan (sangapulo-ket-dua ita ti bilang dagiti naawagan, ken immawat iti pannakabalin ken turay a mangbuniag) ket adtoy, inyunnatna dagiti takiagna iti ummong, ket imbagana kadakuada, a kinunana: Nagasatkayo no ipategyo dagiti sao dagitoy sangapulo-ket-dua a pinilik manipud iti ummongyo nga agserbi kadakayo, ken agbalin a babaonenyo; ket inikkak ida iti pannakabalin a mangbuniag kadakayo iti danum; ket kalpasan ti pannakabuniagyo iti danum, adtoy, buniagankayo iti apuy ken iti Espiritu Santo; ngarud, nagasatkayo no mamatikayo kaniak ken mabuniagankayo, kalpasan ti pannakakitayo kaniak ket naammuanyo a Siak."
                },
                {
                    "number": 2,
                    "text": "Ket manen, nagasgasatto pay dagiti mamati iti saoyo gapu ta paneknekanyonto a dakayo ti nakakita kaniak, ken ammoyo a Siak. Wen, nagasat dagiti mamatinto iti saoyo, ken agpakumbaba ken mabuniagan, agsipud ta isudanto ti papanan ti apuy ken ti Espiritu Santo, ket awatendanto ti pannakaugas dagiti basolda."
                },
                {
                    "number": 3,
                    "text": "Wen, nagasat dagiti napanglaw iti espiritu a kumamang kaniak, ta kukuadanto ti pagarian ti langit."
                },
                {
                    "number": 4,
                    "text": "Ket manen, nagasat dagiti agladingit, ta maliwliwadanto."
                },
                {
                    "number": 5,
                    "text": "Ken nagasat dagiti naemma, ta tawidendanto ti daga."
                },
                {
                    "number": 6,
                    "text": "Ken nagasat dagiti mabisin ken mawaw iti kinalinteg, ta mapnodanto iti Espiritu Santo."
                },
                {
                    "number": 7,
                    "text": "Ken nagasat dagiti manangngaasi, ta lak-amendanto ti asi."
                },
                {
                    "number": 8,
                    "text": "Ken nagasat dagiti nadalus ti pusona, ta makitadanto ti Dios."
                },
                {
                    "number": 9,
                    "text": "Ken nagasat amin dagiti mamagkakappia, ta managanandanto nga annak ti Dios."
                },
                {
                    "number": 10,
                    "text": "Ken nagasat dagiti maidadanes gapu iti naganko, ta kukuada ti pagarian ti langit."
                },
                {
                    "number": 11,
                    "text": "Ken nagasatkayo no lalaisendakayo ken idadanesdakayo, ket pagsasawandakayo iti amin a kita ti pammadakes gapu kaniak."
                },
                {
                    "number": 12,
                    "text": "Ta maaddaankayonto iti aglaplapusanan a ragsak ken kasta unay a rag-o, gapu ta nalabon ti gunggonayo sadi langit; ta kasta met ti panangidadanesda kadagiti propeta nga immun-una ngem dakayo."
                },
                {
                    "number": 13,
                    "text": "Pudno, pudno, kunak kadakayo, intedkayo nga asin ti daga; ngem no timmamnayen ti asin pangalaan pay ti daga ti asinna? Awanen ti kapapayan ti asin, ngem maibelleng ket baddebaddeken laengen dagiti tao."
                },
                {
                    "number": 14,
                    "text": "Pudno, pudno, kunak kadakayo, itedkayo nga agbalin a silaw dagitoy a tao. Saan a mailinged ti siudad a naisaad iti turod."
                },
                {
                    "number": 15,
                    "text": "Adtoy, sindian kadi ti tao ti kandela sana ikabil iti sirok ti salop? Saan, ngem iti kandelero, ket mangted iti lawag kadagiti amin nga adda iti balay;"
                },
                {
                    "number": 16,
                    "text": "Ngarud bay-anyo nga agraniag ti silawyo iti sango dagitoy a tao, tapno makitada ti nasayaat nga aramidyo ket dayawenda ti Amayo nga adda sadi langit."
                },
                {
                    "number": 17,
                    "text": "Saanyo a panunoten nga immayak a mangdadael iti paglintegan dagiti propeta. Saanak nga immay a mangdadael ngem mangtungpal."
                },
                {
                    "number": 18,
                    "text": "Ta pudno kunak kadakayo, saan a naisiasi iti paglintegan ti maysa a tuldek wenno maysa a paulo, ngem natungpalda amin kaniak."
                },
                {
                    "number": 19,
                    "text": "Ket adtoy, intedko kadakayo ti paglintegan ken bilbilin ti Amak, tapno mamatikayo kaniak, ket agbabawikayo iti basbasolyo, ket umaykayo kaniak nga addaan nasneban a puso ken napnuan babawi nga espiritu. Adtoy, adda dagiti bilin iti sangoyo, ket natungpal ti paglintegan."
                },
                {
                    "number": 20,
                    "text": "Ngarud umaykayo kaniak ket maisalakankayo; ta pudno kunak kadakayo, a malaksid no tungpalenyo dagiti imbilinko kadakayo iti daytoy a kanito, saanyo a mabalin ti sumrek iti pagarian ti langit."
                },
                {
                    "number": 21,
                    "text": "Nangngeganyo nga imbagada idi un-unana a panawen, ket naisurat met iti sangoyo, a saanka a mamapatay, ket siasino man a mamapatay agpeggadto iti panangukom ti Dios."
                },
                {
                    "number": 22,
                    "text": "Ngem kunak kadakayo, a siasino man a gumura iti kabsatna agpeggadto iti pannakaukomna. Ket siasino man nga agkunanto iti kabsatna, Ong-ong, agpeggadto iti sanhedrin; ket siasino man nga agkunanto, Awan nakemmo, agpeggadto iti impierno nga apuy."
                },
                {
                    "number": 23,
                    "text": "Ngarud, no umayka kaniak, wenno tarigagayam ti umay kaniak, ket lagipem a nasakit ti nakem ti kabsatmo kenka—"
                },
                {
                    "number": 24,
                    "text": "Mapanka iti kabsatmo, ket umuna a makikappiaka kenkuana, sakanto umay kaniak a naipapuso ti panggepmo, ket awatenkanto."
                },
                {
                    "number": 25,
                    "text": "Makikappiaka a dagus iti kabusormo bayat ti pannakikuyogmo kenkuana iti dalan, amangan ta alaennaka iti uray ania a kanito, ket ikabilnaka iti pagbaludan."
                },
                {
                    "number": 26,
                    "text": "Pudno, pudno kunak kenka, dikanto rummuar sadiay, agingga a saanmo a mabayadan ti kaudian a senine. Ket bayat ti pannakabaludmo mabayadam kadi uray maysa a senine? Pudno, pudno kunak kenka, Saan."
                },
                {
                    "number": 27,
                    "text": "Adtoy, insuratda kadagidi nagkauna a panawen, a dika makiabig;"
                },
                {
                    "number": 28,
                    "text": "Ngem kunak kadakayo, nga uray siasino a mangmatmat iti maysa a babai, tapno gartemanna, nakiabigen kenkuana iti pusona."
                },
                {
                    "number": 29,
                    "text": "Adtoy, ikkankayo iti bilin, a saanyo a palubosan ti uray ania kadagitoy a banag a sumrek iti pusoyo."
                },
                {
                    "number": 30,
                    "text": "Ta naim-imbag nga ipaidamyo iti bagbagiyo dagitoy a banag, a pangawitanyo iti krusyo, ngem ti maitappuakkayonto iti impierno."
                },
                {
                    "number": 31,
                    "text": "Naisurat, a siasino man a mamagtalaw iti asawana a babai, maited kenkuana ti surat ti panagsina."
                },
                {
                    "number": 32,
                    "text": "Pudno, pudno, kunak kadakayo, a siasino man a mamagtalaw iti asawana, gapu iti panagdederrep, aramidenna a mannakiabig a babai; ket siasino man a mangasawanto iti napagtalaw a babai makabasol iti pannakiabig."
                },
                {
                    "number": 33,
                    "text": "Ket manen naisurat, saanka nga agsapata, ngem aramidem dagiti sapatam iti Apo."
                },
                {
                    "number": 34,
                    "text": "Ngem pudno, pudno, kunak kadakayo, saankayo nga agsapata a pulos; uray iti langit, gapu ta isu ti trono ti Dios;"
                },
                {
                    "number": 35,
                    "text": "Wenno iti daga, ta isu ti pagsaadan ti sakana."
                },
                {
                    "number": 36,
                    "text": "Wenno isapatayo ti uloyo, agsipud ta saanyo a mabalin ti agaramid iti buok a nangisit wenno puraw."
                },
                {
                    "number": 37,
                    "text": "Ngem bay-anyo a kastoy ti panagsasaoyo Wen, wen; Saan, saan; ta dakes ti ania man a maisawang a surok dagitoy."
                },
                {
                    "number": 38,
                    "text": "Ket adtoy, naisurat, mata iti mata, ket ngipen iti ngipen."
                },
                {
                    "number": 39,
                    "text": "Ngem kunak kadakayo, a diyo sarangten ti dakes, ngem siasino man a mangtungpa iti makanawan a pingpingmo, isangom met kenkuana ti bangirna;"
                },
                {
                    "number": 40,
                    "text": "Ket no adda man tao a mangidarum kenka iti linteg ket alaenna ti kawesmo, bay-am nga alaenna pay ti kagaymo."
                },
                {
                    "number": 41,
                    "text": "Ket siasino man a mangpilit kenka a magna iti maysa a milia, kumuyogka kenkuana iti dua."
                },
                {
                    "number": 42,
                    "text": "Mangtedka iti siasino man a dumawat kenka, ket dimo tallikudan ti siasino man a bumulod kenka."
                },
                {
                    "number": 43,
                    "text": "Ket adtoy naisurat met, a rumbeng nga ayatem ti kaarrubam ket guraem ti kabusormo;"
                },
                {
                    "number": 44,
                    "text": "Ngem adtoy kunak kadakayo, ayatenyo ti kabusoryo, ket bendisionanyo ti mangilunod kadakayo, agaramidkayo iti nasayaat kadagiti gumura kadakayo, ket ikararaganyo dagiti manguy-uyaw ken mangidadanes kadakayo;"
                },
                {
                    "number": 45,
                    "text": "Tapno agbalinkayo nga annak ti Amayo nga adda sadi langit; agsipud ta aramidenna ti init a lumgak kadagiti dakes ken kadagiti naimbag."
                },
                {
                    "number": 46,
                    "text": "Ngarud dagiti banag idi un-unana a panawen, nga adda iti paglintegan, natungpal amin kaniak."
                },
                {
                    "number": 47,
                    "text": "Awanen dagiti daan a banag, ket nagbalin amin a banag a baro."
                },
                {
                    "number": 48,
                    "text": "Ngarud kayatko a naan-anaykayo a kas kaniak, wenno kas iti kinaan-anay ti Amayo nga adda sadi langit."
                }
            ]
        },
        "/study/scriptures/bofm/3-ne/13": {
            "uri": "/study/scriptures/bofm/3-ne/13",
            "title": "3 Nephi 13",
            "data_type": "chapter",
            "chapter_name": "Kapitulo 13",
            "chapter_summary": [
                "Isuro ni Jesus kadagiti Nephite ti Kararag ti Apo—Isuda ti mangisaad iti kinabaknang idiay langit—Nabilin dagiti Sangapulo-ket-dua a saan nga agpanunot iti naindagaan a banag—Idilig iti Mateo 6. Agarup K.P. 34."
            ],
            "verses": [
                {
                    "number": 1,
                    "text": "Pudno, pudno, kunak nga inanamaek a rumbeng a limosanyo dagiti napanglaw: ngem agannadkayo ta saankayo nga agited iti limos iti sanguanan dagiti tao; ta no kasta awan ti gunggonayo iti Amayo nga adda sadi langit."
                },
                {
                    "number": 2,
                    "text": "Ngarud, inton manglimoskayo dikayto pagunien ti tangguyob iti sangoyo, a kas iti ar-aramiden dagiti aginsisingpet kadagiti sinagoga ken kadagiti kalsada, tapno dayawen ida dagiti tao. Pudno kunak kadakayo, adda gunggonada."
                },
                {
                    "number": 3,
                    "text": "Ngem inton manglimoskayo, saan koma a maammuan ti makanigidyo ti aramiden ti makanawanyo;"
                },
                {
                    "number": 4,
                    "text": "Tapno nalimed ti limosyo; ket ni Amayo a makakita a sililimed, gunggonaannakayonto."
                },
                {
                    "number": 5,
                    "text": "Ket inton agkararagkayo saanyo a tuladen dagiti aginsisingpet, ta magustuanda ti agkararag a nakatakder kadagiti sinagoga ken kadagiti dalan, tapno makita ida dagiti tao. Pudno kunak kadakayo, adda gunggonada."
                },
                {
                    "number": 6,
                    "text": "Ngem dakayo, inton agkararagkayo, sumrekkayo iti siledyo, ket inton nairikepyon ti ridaw, agkararagkayo ken Amayo nga adda iti nalimed; ket ni Amayo a makakita iti nalimed masansanto a gunggonaannakayo."
                },
                {
                    "number": 7,
                    "text": "Ngem no agkararagkayo, diyo aramiden ti awan kapapayanna a panangulit-ulit, a kas iti aramid dagiti pagano, ta ipagarupda a mangngeganto ida gapu iti adu a sasaoda."
                },
                {
                    "number": 8,
                    "text": "Diyo ngarud tuladen ida; ta ammon ni Amayo dagiti masapulyo sakbay a dumawatkayo kenkuana."
                },
                {
                    "number": 9,
                    "text": "Kastoy ngarud ti panagkararagyo: Amami nga addaka sadi langit, madaydayaw koma ti naganmo."
                },
                {
                    "number": 10,
                    "text": "Maaramid koma ti pagayatam ditoy daga kas sadi langit."
                },
                {
                    "number": 11,
                    "text": "Ket pakawanennakami kadagiti ut-utangmi, a kas iti pammakawanmi kadagiti nakautang kadakami."
                },
                {
                    "number": 12,
                    "text": "Ket dinakami yasideg iti sulisog, ket isalakannakami iti dakes."
                },
                {
                    "number": 13,
                    "text": "Ta daytoy ti pagariam, ken bileg, ken gloriam nga agnanayon. Amen."
                },
                {
                    "number": 14,
                    "text": "Ta, pakawanennakayto met ti nailangitan nga Amayo no pakawanenyo dagiti tao kadagiti nakabasolanda;"
                },
                {
                    "number": 15,
                    "text": "Ngem dinakayonto met pakawanen ti Amayo kadagiti nagbasolanyo no saanyo a pakawanen dagiti tao kadagiti nakabasolanda."
                },
                {
                    "number": 16,
                    "text": "Kangrunaanna, saankayo koma a kasla kadagiti aginsisingpet inton agayunokayo, a naliday, ta baliwanda ti rupada, tapno agparangda a nagayuno kadagiti tao. Pudno kunak kadakayo, adda gunggonada."
                },
                {
                    "number": 17,
                    "text": "Ngem inton agayunokayo, lanaanyo ti uloyo ket agdiram-oskayo."
                },
                {
                    "number": 18,
                    "text": "Tapno di maiparang kadagiti tao nga agayunokayo, no di ken Amayo nga adda iti nalimed, ket ni Amayo a makakita iti nalimed, gunggonaannakayonto."
                },
                {
                    "number": 19,
                    "text": "Saankayo nga agurnong iti kinabaknang nga agpaay kadakayo ditoy daga, a dadaelen ti sanga ken ti lati, ken takawen dagiti mannanakaw."
                },
                {
                    "number": 20,
                    "text": "Ngem agurnongkayo iti kinabaknang sadi langit, a di madadael ti sanga ken ti lati, ken di takawen dagiti mannanakaw:"
                },
                {
                    "number": 21,
                    "text": "Ta no sadino ti yan ti kinabaknangyo, isu met ti yan ti pusoyo."
                },
                {
                    "number": 22,
                    "text": "Ti mata ti silaw ti bagi; ngarud, no maipamaysa ti matayo kaniak, nalawagto ti sangabukel a bagiyo."
                },
                {
                    "number": 23,
                    "text": "Ngem no maipamaysa ti matayo iti dakes, nasipngetto ti sangabukel a bagiyo. Ngarud, no nakudrep ti silaw nga adda kadakayo, anian dayta a kinasipnget!"
                },
                {
                    "number": 24,
                    "text": "Awan ti tao a makabalin nga agserbi iti dua nga appo; ta guraennanto ti maysa ket ayatennanto ti sabali, wenno sumurotto iti maysa ket guraennanto ti sabali. Diyo mabalin ti agserbi iti Dios ken iti Baknang."
                },
                {
                    "number": 25,
                    "text": "Ket ita napasamak nga idi maibaga ni Jesus dagitoy a balikas kinitana dagiti sangapulo-ket-dua a pinilina, ket kinunana kadakuada: Laglagipenyo dagiti balikas nga imbagak kadakayo. Gapu ta adtoy, dakayo ti pinilik nga agserbi kadagitoy a tao. Ngarud kunak kadakayo, diyo panunoten ti biagyo, no ania ti kanenyonto wenno ania ti inumenyonto; ken uray ti bagiyo, no ania ti ikawesyonto. Saan kadi a napatpateg ti biag ngem iti taraon, ken ti bagi ngem iti kawes?"
                },
                {
                    "number": 26,
                    "text": "Imutektekanyo dagiti tumatayab iti tangatang, ta dida agmula, wenno dida agani wenno dida agurnong kadagiti kamalig: ngem taraonan latta ida ti Nailangitan nga Amayo. Saankayo kadi a nalalaing ngem dagitoy?"
                },
                {
                    "number": 27,
                    "text": "Asino kadakayo ti mangpanunot laeng ket manayonannan iti sangasiko ti katayagna?"
                },
                {
                    "number": 28,
                    "text": "Ken apay a pakakumikomanyo ti pagan-anay? Usigenyo dagiti lirio iti talon no kasano ti panagdakkelda; saanda nga agbannog, ket dida met mamabi;"
                },
                {
                    "number": 29,
                    "text": "Ngem kunak kadakayo, nga uray pay ni Solomon, a nalatak unay, saan a nakawesan a kas kadagitoy."
                },
                {
                    "number": 30,
                    "text": "Gapuna, no kinawesan ti Dios dagiti ruot iti talon, a kas ita, ket maisungrod iti dalikan inton bigat, kasta met a kawesannakayonto, no saan a nakurang ti pammatiyo."
                },
                {
                    "number": 31,
                    "text": "Ngarud dikayo agduadua, a kunayo: Ania ti kanenminto? wenno, Ania ti inumenminto? wenno, Yanna ti pagan-anayminto?"
                },
                {
                    "number": 32,
                    "text": "Ta ammo ti Nailangitan nga Ama a kasapulantayo amin dagitoy a banag."
                },
                {
                    "number": 33,
                    "text": "Ngem birokenyo nga umuna ti pagarian ti Dios ken ti kinalintegna, ket mainayonto amin dagitoy a banag kadakayo."
                },
                {
                    "number": 34,
                    "text": "Saanyo ngarud a panunoten ti masakbayan, ta tinto masakbayan ti makaammo iti banag a maipaay. Umdasen ti aldaw dayta a kinadakes."
                }
            ]
        },
        "/study/scriptures/bofm/3-ne/14": {
            "uri": "/study/scriptures/bofm/3-ne/14",
            "title": "3 Nephi 14",
            "data_type": "chapter",
            "chapter_name": "Kapitulo 14",
            "chapter_summary": [
                "Ibilin ni Jesus: Dikayo mangeddeng; agdawatkayo iti Dios; agannadkayo kadagiti ulbod a propeta—Ikarina ti pannakaisalakan dagiti agtungpal iti pagayatan ti Ama—Idilig iti Mateo 7. Agarup K.P. 34."
            ],
            "verses": [
                {
                    "number": 1,
                    "text": "Ket napasamak nga idi naisawang ni Jesus dagitoy a balikas sinangona manen ti ummong, ket linukatanna manen ti ngiwatna kadakuada, a kinunana: Pudno, pudno, kunak kadakayo, Dikayo mangeddeng, tapno saankayo a makedngan."
                },
                {
                    "number": 2,
                    "text": "Ta iti panangeddengyo, makedngankayonto met; ket ti rukod a pangrukodyo, mairukodto manen kadakayo."
                },
                {
                    "number": 3,
                    "text": "Ket apay a kitaenyo ti puling ti kabsatyo, ngem diyo kitaen ti sigkat ti matayo?"
                },
                {
                    "number": 4,
                    "text": "Wenno kasano ti panagkunayonto iti kabsatyo: Agurayka ta ikkatek ti pulingmo—ket adtoy, adda sigkat ti matayo?"
                },
                {
                    "number": 5,
                    "text": "Sika nga aginsisingpet, umuna pay nga ikkatem ti sigkat ti matam; ket iti kasta nalawagto ti panagkitam a mangikkat iti sigkat ti mata ti kabsatmo."
                },
                {
                    "number": 6,
                    "text": "Diyo ited ti nasantuan kadagiti aso, ket diyo met idisso dagiti perlasyo iti sango dagiti baboy, amangan ta payatpayatenda, sadakayonto sublian a girsayen."
                },
                {
                    "number": 7,
                    "text": "Agdawatkayo, ket maikkankayto; agsapulkayo, ket makasarakkayto; agtuktokkayo, ket malukatankayto."
                },
                {
                    "number": 8,
                    "text": "Ta siasino man nga agdawat, umawat; ket ti agsapul, makasarak; ket isu nga agtuktok, malukatanto."
                },
                {
                    "number": 9,
                    "text": "Wenno asino kadakayo a tao, a, no dumawat ti anak iti tinapay, mangted iti bato?"
                },
                {
                    "number": 10,
                    "text": "Wenno dumawat iti ikan, mangted kadi iti uleg?"
                },
                {
                    "number": 11,
                    "text": "No ngarud, dakayo a dakes, ammoyo ti mangted iti nasayaat a sagut kadagiti annakyo, di ket ngatan nangnangruna pay a mangted ti Amayo nga adda sadi langit iti nasayaat a banag no dumawatkayo kenkuana?"
                },
                {
                    "number": 12,
                    "text": "Ngarud, amin dagiti banag a kayatyonto nga aramiden dagiti tao kadakayo, kasta met ti aramidenyo kadakuada, ta daytoy ti linteg ken sinurat dagiti propeta."
                },
                {
                    "number": 13,
                    "text": "Sumrekkayo iti ruangan a nailet; ta akaba ti ruangan, ken nalawa a dalan ti mangiturong iti pakadadaelan, ket adu dagiti sumrek idiay;"
                },
                {
                    "number": 14,
                    "text": "Ta nailet ti ruangan ket akikid ti dalan nga agturong iti biag, ket bassit dagiti makasarak itoy."
                },
                {
                    "number": 15,
                    "text": "Agannadkayo kadagiti sinsinan a propeta, nga umay kadakayo a nakakawes a kasla karnero, ngem iti uneg loboda a narawet."
                },
                {
                    "number": 16,
                    "text": "Mailasinyonto ida kadagiti bungada. Adda kadi, ubas a maburas ti tao iti kalunay, wenno siitan a kayo nga agbunga iti igos?"
                },
                {
                    "number": 17,
                    "text": "Kasta met a tunggal kayo a nasayaat, agbunga iti nasayaat; ngem ti kayo a rinuker agbunga iti dakes."
                },
                {
                    "number": 18,
                    "text": "Ti nasayaat a kayo saan a mabalin nga agbunga iti dakes, wenno ti rinuker a kayo agbunga iti nasayaat."
                },
                {
                    "number": 19,
                    "text": "Tunggal kayo a saan nga agbunga iti nasayaat mapukan, ket maisungrod iti apuy."
                },
                {
                    "number": 20,
                    "text": "Gapuna, mailasinyonto ida babaen iti bungada."
                },
                {
                    "number": 21,
                    "text": "Saan a tunggal maysa nga agkuna kaniak, Apo, Apo, sumrekto iti pagarian ti langit; ngem tinto mangaramid iti pagayatan ti Amak nga adda sadi langit."
                },
                {
                    "number": 22,
                    "text": "Adunto ti agkuna kaniak iti dayta nga aldaw: Apo, Apo, saankami kadi a nangipadto babaen ti naganmo, ket iti naganmo pinagtalawmi dagiti sairo, ket iti naganmo nagaramidkami iti adu a naisangsangayan?"
                },
                {
                    "number": 23,
                    "text": "Ket kalpasanna ibagakto kadakuada: Iti kaano man dikayo naam-ammo; adaywandak, dakayo nga agar-aramid iti dakes."
                },
                {
                    "number": 24,
                    "text": "Ngarud, siasino man a dumngeg kadagitoy a sao ket aramidenna ida, ipariskonto iti maysa a tao a masirib, a nangbangon iti balayna iti bato—"
                },
                {
                    "number": 25,
                    "text": "Ket nagtinnag ti tudo, ket ti layus immay, ket nagangin, ket nagdissuoranda dayta a balay; ket saan a narba, ta nabangon iti bato."
                },
                {
                    "number": 26,
                    "text": "Ket amin a makangngeg kadagitoy a saok ket saanda ida nga aramiden, maiparisto iti maysa a tao a maag, a binangonna ti balayna iti kadaratan—"
                },
                {
                    "number": 27,
                    "text": "Ket nagtinnag ti tudo, ket immay ti layus, ket nagangin, ket nagdissuoranda dayta a balay; ket napuri, ket nalawa ti nakarebbaanna."
                }
            ]
        },
        "/study/scriptures/bofm/3-ne/15": {
            "uri": "/study/scriptures/bofm/3-ne/15",
            "title": "3 Nephi 15",
            "data_type": "chapter",
            "chapter_name": "Kapitulo 15",
            "chapter_summary": [
                "Ipakaammo ni Jesus a natungpal kenkuana ti paglintegan ni Moises—Dagiti Nephite ti sabali a karnero a nasaona iti Jerusalem—Saan nga ammo dagiti tao ti Apo iti Jerusalem dagiti naisina a karnero ti Israel gapu iti kinadakes. Agarup K.P. 34."
            ],
            "verses": [
                {
                    "number": 1,
                    "text": "Ket ita napasamak nga idi nalpas ni Jesus ti nagsao impalawlawna ti panagkitana iti ummong, ket kinunana kadakuada: Adtoy, nangngegyo dagiti banag nga insurok sakbay nga immuliak iti Amak; ngarud, siasino man a manglagip kadagitoy a saok ket aramidenna ida, bitibitekto iti maudi nga aldaw."
                },
                {
                    "number": 2,
                    "text": "Ket napasamak nga idi naisawang ni Jesus dagitoy a sao, nasirmatana nga adda sumagmamano kadakuada a nasdaaw, ken nagamanga no ania ti aramidenna maipapan iti paglintegan ni Moises; agsipud ta saanda a naawatan ti makunkuna a naglabasen ti daan a banag, ket nagbalin a baro ti amin a banag."
                },
                {
                    "number": 3,
                    "text": "Ket kinunana kadakuada: Saankayo a masdaaw iti imbagak kadakayo a napalabasen ti daan a banag, ket nagbalin a baro ti amin a banag."
                },
                {
                    "number": 4,
                    "text": "Adtoy kunak kadakayo a natungpalen ti paglintegan a naited ken ni Moises."
                },
                {
                    "number": 5,
                    "text": "Adtoy, siak ti nangted iti paglintegan, ken siak ti nakitulag kadagiti taok nga Israel; ngarud, natungpalen ti paglintegan kaniak, ta immayak a nangtungpal iti paglintegan; ngarud adda gibusna."
                },
                {
                    "number": 6,
                    "text": "Adtoy, saanko a dadaelen dagiti propeta, ta nupay adu ti saan a natungpal kaniak, pudno kunak kadakayo, matungpaldanto amin."
                },
                {
                    "number": 7,
                    "text": "Ket gapu ta imbagak kadakayo a napalabasen ti daan a banag, saanko a dadaelen dayta naibagan maipapan iti banag nga umayto."
                },
                {
                    "number": 8,
                    "text": "Ta adtoy, saan a natungpal amin ti naitulagko kadagiti taok; ngem naggibusen kaniak ti paglintegan a naited ken ni Moises."
                },
                {
                    "number": 9,
                    "text": "Adtoy, Siak ti paglintegan, ken ti silaw. Kitaendak, ken agituredkayo agingga iti panungpalan, ket agbiagkayto; ta itedko ti agnanayon a biag iti agitured agingga iti panungpalan."
                },
                {
                    "number": 10,
                    "text": "Adtoy, naitedko kadakayon dagiti bilin; gapuna salimetmetanyo dagiti bilinko. Ket daytoy ti paglintegan ken sinurat dagiti propeta, agsipud ta pudno nga isuda ti nangsaksi kaniak."
                },
                {
                    "number": 11,
                    "text": "Ket ita napasamak nga idi naibagan ni Jesus dagitoy a balikas, kinunana kadagiti sangapulo-ket-dua a pinilina:"
                },
                {
                    "number": 12,
                    "text": "Dakayo ti disipulok; ket dakayo ti silaw dagitoy nga umili, a natda iti balay ni Jose."
                },
                {
                    "number": 13,
                    "text": "Ket adtoy, daytoy ti daga a tawidenyo; ket ti Ama ti nangted kadakayo."
                },
                {
                    "number": 14,
                    "text": "Ket saan nga iti uray ania a kanito nangted ti Ama kaniak iti bilin a rumbeng nga ibagak kadagiti kabsatyo iti Jerusalem."
                },
                {
                    "number": 15,
                    "text": "Wenno iti uray ania a kanito nangted kaniak ti Ama iti bilin tapno ibagak kadakuada ti maipapan iti dadduma a tribu ti balay ti Israel, nga inturong ti Ama nga immadayo iti dayta a daga."
                },
                {
                    "number": 16,
                    "text": "Kastoy ti kaadu ti bilin ti Ama kaniak, a rumbeng nga ibagak kadakuada:"
                },
                {
                    "number": 17,
                    "text": "A dagiti dadduma a karnero nga adda kaniak a saan nga agnaed iti daytoy nga ikub, rumbeng met a yegko, ken denggenda ti timekko; ket addanto maymaysa nga ikub, ken maysa a pastor."
                },
                {
                    "number": 18,
                    "text": "Ket ita, gapu iti kinatangigda ken saanda a panamati saanda a naawatan ti saok; ngarud binilinnak ti Ama a saanen nga agsao kadakuada iti maipapan kadagitoy a banag."
                },
                {
                    "number": 19,
                    "text": "Ngem, pudno, kunak kadakayo nga imbilin kaniak ti Ama, ken ibagak kadakayo, a naisinakayo kadakuada gapu iti kinadakesda; ngarud didakayo am-ammo gapu iti kinadakesda."
                },
                {
                    "number": 20,
                    "text": "Ket pudno, kunak manen kadakayo nga inlasin ti Ama kadakuada dagiti dadduma a tribu; ket ti kinadakesda ti gapu a saanda ida nga ammo."
                },
                {
                    "number": 21,
                    "text": "Ket pudno kunak kadakayo, a dakayo ti imbagak: Adda dadduma a karnerok nga awan ditoy nga ikub; rumbengda met a yegko, ket denggendanto ti timekko; ket addanto maysa nga ikub, ken maysa a pastor."
                },
                {
                    "number": 22,
                    "text": "Ket saandak a maawatan, agsipud ta ipapanda a dagiti Gentil; ta saanda a maawatan a dagiti Gentil ti rumbeng nga agbalbaliw babaen ti panangasabada."
                },
                {
                    "number": 23,
                    "text": "Ket saandak a naawatan iti panagkunak nga isudanto ti dumngeg iti timekko; ket saandak a naawatan a saan a rumbeng a dumngeg dagiti Gentil iti timek iti uray ania a kanito—a saan a rumbeng nga iparangarangko ti bagik kadakuada malaksid no babaen ti Espiritu Santo."
                },
                {
                    "number": 24,
                    "text": "Ngem adtoy, padapadakayo a nakangngeg iti timekko; ken nakitadak ket dakayo dagiti karnerok, ket dakayo ti naibilang kadagiti inted ti Ama kaniak."
                }
            ]
        },
        "/study/scriptures/bofm/3-ne/16": {
            "uri": "/study/scriptures/bofm/3-ne/16",
            "title": "3 Nephi 16",
            "data_type": "chapter",
            "chapter_name": "Kapitulo 16",
            "chapter_summary": [
                "Sarungkaran ni Jesus dagiti dadduma a napukaw a karnero ti Israel—Maipan ti ebanghelio kadagiti Gentil sa iti balay ti Israel iti ud-udina nga aldaw—Agkikitanto dagiti tao ti Apo inton yegna manen ti Zion. Agarup K.P. 34."
            ],
            "verses": [
                {
                    "number": 1,
                    "text": "Ket pudno, pudno, kunak kadakayo nga adda sabali a karnerok, nga awan iti daytoy a daga, wenno iti Jerusalem, wenno iti aglawlaw dayta a daga a nangasabaak."
                },
                {
                    "number": 2,
                    "text": "Gapu ta ti saan pay a nakangngeg iti timekko ti nagsawak; wenno iti ania man a kanito saanak pay a nagpakita kadakuada."
                },
                {
                    "number": 3,
                    "text": "Ngem nakaawatak iti bilin ti Ama a mapanakto kadakuada, a tapno dumngegdanto iti timekko, ken maibilangda kadagiti karnerok, tapno addanto maysa nga ikub ken maysa a pastor; ngarud mapanko ipakita ti bagik kadakuada."
                },
                {
                    "number": 4,
                    "text": "Ket bilinenkayo a dakayonto ti mangisurat kadagitoy a sao kalpasan ti ipapanawko, ta no agpayso a dagiti taok idiay Jerusalem, isuda a nakaimatang ken nakikadua kaniak iti panagpaayko, saanda a dumawat iti Ama babaen iti naganko, tapno mabalinda ti umawat iti pannakaammo kadakayo babaen ti Espiritu Santo, ken kasta met kadagiti sabali a tribu a dida am-ammo, a dagitoy a sao nga isuratyonto maidulinto ken maiparangto kadagiti Gentil, tapno gapu iti kinaan-anay dagiti Gentil, ti nabati iti bukelda, a masayyasayya iti rabaw ti daga gapu iti saanda a panamati, mabalin a mayeg, wenno maammuandak, a Mannubbotda."
                },
                {
                    "number": 5,
                    "text": "Ket isunto ti panangummongko kadakuada manipud kadagiti uppat a suli ti daga; ket isunton ti panangtungpalko iti katulagan nga inaramid ti Ama kadagiti amin a tao iti balay ti Israel."
                },
                {
                    "number": 6,
                    "text": "Ket nagasat dagiti Gentil, gapu iti pammatida kaniak, ken iti Espiritu Santo, a mangsaksi kadakuada kaniak ken ti Ama."
                },
                {
                    "number": 7,
                    "text": "Adtoy, gapu iti pammatida kaniak, kuna ti Ama, ken gapu iti saanyo a panamati, O balay ti Israel, umayto ti kinapudno kadagiti Gentil iti ud-udina nga aldaw, tapno maipakaammonto kadakuada ti kinaan-anay dagitoy a banag."
                },
                {
                    "number": 8,
                    "text": "Ngem asi pay, kinuna ti Ama, dagiti Gentil a saan a mamati—gapu ta uray immayda ditoy rabaw ti daga, ken winarada dagiti taok nga adda iti balay ti Israel ket napapanaw dagiti taok nga adda iti balay ti Israel manipud iti ummongda, ken nabaddebaddekanda ida;"
                },
                {
                    "number": 9,
                    "text": "Ken gapu iti asi ti Ama kadagiti Gentil, ken kasta met dagiti panangukom ti Amak kadagiti taok nga adda iti balay ti Israel, pudno, pudno, kunak kadakayo, a kalpasan amin daytoy, ken impalubosko a madangran dagiti taok nga adda iti balay ti Israel, ken maparigat, ken mapapatay, ken mapapanaw manipud iti ummongda, ken guraenda ida, ket agbalinda a pagiinnarasaasan ken arkos ti dila—"
                },
                {
                    "number": 10,
                    "text": "Ket imbilin ngarud ti Ama a rumbeng nga ibagak kadakayo: Iti dayta nga aldaw nga agbasolto dagiti Gentil iti ebangheliok, ken dida awaten ti pakabuklan ti ebangheliok, ket itandudoda ti kinaparammag kadagiti pagilian, ken daeranda ti amin a tao, ken mapnonto iti amin a kita ti kinaulbod, ken panangallilaw, ken kinaulpit, ken amin a kita ti panagpammarang, ken pammapatay, ken panaginsasaserdote, ken pannakiabig, ken iti nalimed a kinarimon; ket no aramidenda amin dagitoy a banag, ket tallikudanda ti pakabuklan ti ebangheliok, adtoy, kinuna ti Ama, itdek kadakuada ti pakabuklan ti ebangheliok."
                },
                {
                    "number": 11,
                    "text": "Ket isunton ti pananglagipko iti katulagan nga inaramidko kadagiti taok, O balay ti Israel, ket itdekto ti ebangheliok kadakuada."
                },
                {
                    "number": 12,
                    "text": "Ket ipamatmatkonto kenka, O balay ti Israel, a didakayo madaeran dagiti Gentil; ngem laglagipek ti tulagko kadakayo, O balay ti Israel, ket dumtengto ti pannakaammoyo iti pakabuklan ti ebangheliok."
                },
                {
                    "number": 13,
                    "text": "Ngem no agbabawi dagiti Gentil ken agsublida kaniak, kinuna ti Ama, adtoy maibilangdanto kadagiti taok, O balay ti Israel."
                },
                {
                    "number": 14,
                    "text": "Ket saanko a palubosan dagiti taok, nga adda iti balay ti Israel, a mapan kadakuada ket paddakanda ida, kinuna ti Ama."
                },
                {
                    "number": 15,
                    "text": "Ngem no saanda nga umay kaniak, ken dumngeg iti timekko, palubosak ida, wen, palubosak dagiti taok, O balay ti Israel, a makiragup kadakuada, ket paddakandanto ida, ket kasladanto iti asin a napukawna ti ramanna, ket awanton ti kaikarianna no di maibelleng, tapno mabaddekan dagiti taok, O balay ti Israel."
                },
                {
                    "number": 16,
                    "text": "Pudno, pudno, kunak kadakayo, kastoy ti panangbilin ti Ama kaniak—a rumbeng nga itedko kadagiti tao daytoy a daga a tawidenda."
                },
                {
                    "number": 17,
                    "text": "Ket isunton ti pannakatungpal dagiti sao ni propeta Isaias, a kinunana:"
                },
                {
                    "number": 18,
                    "text": "Agpukkawto dagiti agbambantay; iti timek a buyogandanto iti panagkanta, ta agkikitadanto inton yeg manen ti Apo ti Zion."
                },
                {
                    "number": 19,
                    "text": "Agragsakkayo, agkantakayo a sangsangkamaysa, dakayo nabaybay-an a lugar ti Jerusalem; gapu ta liniwliwa ti Apo dagiti taona, sinubbotna ti Jerusalem."
                },
                {
                    "number": 20,
                    "text": "Impakita ti Apo ti nasantuan a takiagna iti amin a pagilian, ket makitanto iti amin a suli ti daga ti panangisalakan ti Dios."
                }
            ]
        },
        "/study/scriptures/bofm/3-ne/17": {
            "uri": "/study/scriptures/bofm/3-ne/17",
            "title": "3 Nephi 17",
            "data_type": "chapter",
            "chapter_name": "Kapitulo 17",
            "chapter_summary": [
                "Idalan ni Jesus dagiti tao a mangusig kadagiti balikasna ken agkararag nga agpaay iti pannakaawat—Agasanna dagiti masakitda—Ikararaganna dagiti tao, iti panagaramatna iti pagsasao a saan a mabalin a maisurat—Agpaay dagiti anghel ken likmuten ti apuy dagiti babassit nga ubbingda. Agarup K.P. 34."
            ],
            "verses": [
                {
                    "number": 1,
                    "text": "Adtoy, ita napasamak nga idi naibaga ni Jesus dagitoy a balikas, timmaliaw manen iti ummong, ket kinunana kadakuada: Adtoy, dimtengen ti kanitok."
                },
                {
                    "number": 2,
                    "text": "Madlawko a nakapsutkayo, a saanyo a maawatan amin a balikasko nga imbilin ti Ama kaniak nga ibagak kadakayo iti daytoy a kanito."
                },
                {
                    "number": 3,
                    "text": "Ngarud, agawidkayo iti balbalayyo, ket utobenyo dagiti banag nga imbagak, ket dawatenyo iti Ama, iti naganko, tapno maawatanyo, ken isaganayo ti panunotyo iti sumuno a bigat, ket umayakto manen kadakayo."
                },
                {
                    "number": 4,
                    "text": "Ngem ita mapanak iti Ama, ken iparangko met ti bagik kadagiti napukaw a tribu ti Israel, gapu ta saanda a napukaw iti Ama, agsipud ta ammona no sadino ti nangipananna kadakuada."
                },
                {
                    "number": 5,
                    "text": "Ket napasamak nga idi malpas ni Jesus nga agsao, intaliawna manen dagiti matana iti ummong, ket naimatanganna ti panagluluada ket sititibkerda a nangperreng kenkuana a kasla kayatda a dawaten ti panagbayagna pay bassit kadakuada."
                },
                {
                    "number": 6,
                    "text": "Ket kinunana kadakuada: Adtoy, umukuok ti asik kadakayo."
                },
                {
                    "number": 7,
                    "text": "Adda kadi masakit kadakayo? Yasidegyo ida. Adda kadi kadakayo lugpi, wenno bulsek, wenno pilay, wenno pukol, wenno agkukutel, wenno napakapsutan, wenno umel, wenno marigatan iti uray ania a kita? Yasidegyo ida ta agasak, gapu ta adda asik kadakayo; napno ti lalaemko iti panangngaasi."
                },
                {
                    "number": 8,
                    "text": "Ta madlawko a tarigagayanyo a rumbeng nga ipakitak kadakayo no ania ti naaramidko kadagiti kakabsatyo idiay Jerusalem, ta makitak nga umdas ti pammatiyo a pamkuatak a mangagas kadakayo."
                },
                {
                    "number": 9,
                    "text": "Ket napasamak nga idi nalpasen nga agsao, amin dagiti ummong, a sangsangkatunos, napanda a kaduada dagiti masakitda ken dagiti agtutuok, ken dagiti lugpida, ken bulsekda, ken dagiti umelda, ken dagiti amin a marigatan iti ania man a kita; ket inagasanna ida a saggaysa apaman a naipanda kenkuana."
                },
                {
                    "number": 10,
                    "text": "Ket inaramidda amin, kadakuada a naagasan ken kadakuada nga awan sakitna, nagrukbabda iti sakaananna, ken nagdaydayawda kenkuana; ket kadagiti makabalin nga umay manipud iti ummong inagkanda dagiti sakana, iti kasta binugguanda dagiti dapanna kadagiti luluada."
                },
                {
                    "number": 11,
                    "text": "Ket napasamak nga imbilinna a maipan dagiti ubbingda kenkuana."
                },
                {
                    "number": 12,
                    "text": "Iti kasta impanda dagiti ubbingda ket indissoda ida iti daga iti aglawlawna, ket nagtakder ni Jesus iti tengnga; ket winayaan ti ummong ti dalan agingga a naidatagda amin kenkuana."
                },
                {
                    "number": 13,
                    "text": "Ket napasamak nga idi naidatagda aminen, ket nagtakder ni Jesus iti tengngada, imbilinna iti ummong a rumbeng nga agparintumengda iti daga."
                },
                {
                    "number": 14,
                    "text": "Ket napasamak nga idi nakaparintumengda iti daga, immasug ni Jesus iti unegna, ket kinunana: Ama, mariribukanak gapu iti kinadangkes dagiti tao iti balay ti Israel."
                },
                {
                    "number": 15,
                    "text": "Ket idi nayebkasna dagitoy a balikas, nagparintumeng met iti daga; ket adtoy nagkararag iti Ama, ket saan a mabalin a maisurat dagiti banag nga inkararagna, ket dagiti ummong ti nangpaneknek kadagiti nangngegda kenkuana."
                },
                {
                    "number": 16,
                    "text": "Ket kastoy a wagas ti panangpaneknekda: Saan pay a nakita ti mata, wenno nangngegan ti lapayag, iti napalabas, dagitoy naindaklan ken nakaskasdaaw a banag a kas iti pannakakitami ken pannakangngegmi iti pannakisao ni Jesus iti Ama."
                },
                {
                    "number": 17,
                    "text": "Ket awan ti dila a makayebkas, wenno adda naisurat ti asino man a tao, wenno maipalawag ti puso dagiti tao ti naindaklan ken nakaskasdaaw a bambanag a nakita ken nangngegmi nga insao ni Jesus; ket awan ti asino man a makaipalawag iti ragsak a nangpunno iti kararuami iti kanito a nangngegmi nga inkararagannakami iti Ama."
                },
                {
                    "number": 18,
                    "text": "Ket napasamak nga idi nalpas ni Jesus ti panagkarkararagna iti Ama, timmakder; ngem aglaplapusanan ti ummong iti ragsak ket naitukengda."
                },
                {
                    "number": 19,
                    "text": "Ket napasamak a nagsao ni Jesus kadakuada, ket imbagana a tumakderda."
                },
                {
                    "number": 20,
                    "text": "Ket timmakderda manipud iti daga, ket kinunana kadakuada: Nagasatkayo gapu iti pammatiyo. Ket ita adtoy, naan-anay ti ragsakko."
                },
                {
                    "number": 21,
                    "text": "Ket nagsangit idi naisawangna dagitoy a balikas, ket pinaneknekan ti ummong daytoy, ket inubbana dagiti ubbingda, a sinaggaysa, ken binendisionanna ida, ken inkararaganna ida iti Ama."
                },
                {
                    "number": 22,
                    "text": "Ket nagsangit manen idi naaramidna daytoy;"
                },
                {
                    "number": 23,
                    "text": "Ket nagsao kadagiti ummong, ket kinunana kadakuada: Kitaenyo dagiti ubbingyo."
                },
                {
                    "number": 24,
                    "text": "Ket idi kumitada naiturong dagiti matada iti langit, ket naimatanganda ti panaglukat ti langit, ket nakitada dagiti anghel a bumabbaba manipud iti langit a kasla adda iti tengnga ti apuy; ket bimmabada ken linawlawda dagiti ubbing, ket nalawlawda iti apuy; ket tinulongan ida dagiti anghel."
                },
                {
                    "number": 25,
                    "text": "Ket nakita ken nangngeg ken napaneknekan ti ummong; ket ammoda a pudno ti pammaneknekda; gapu ta nakita ken nangngegda amin, tunggal tao; ket agdagupda a kararua iti dandani dua ribu ken lima gasut; ket buklen ida ti lallaki, babbai, ken ubbing."
                }
            ]
        },
        "/study/scriptures/bofm/3-ne/18": {
            "uri": "/study/scriptures/bofm/3-ne/18",
            "title": "3 Nephi 18",
            "data_type": "chapter",
            "chapter_name": "Kapitulo 18",
            "chapter_summary": [
                "Ilungalong ni Jesus ti sakramento kadagiti Nephite—Maibilin kadakuada ti kanayon a panagkararagda iti naganna—Madusa dagiti mangipauneg iti lasag ken uminum iti darana a saan a maikari—Maikkan dagiti disipulo iti pannakabalin a mangited iti sagut ti Espiritu Santo. Agarup K.P. 34."
            ],
            "verses": [
                {
                    "number": 1,
                    "text": "Ket napasamak a binilin ni Jesus dagiti disipulona a mangyeg kenkuana iti sumagmamano a tinapay ken arak."
                },
                {
                    "number": 2,
                    "text": "Ket idi napanda nangala iti tinapay ken arak, imbilinna kadagiti ummong nga agtugawda iti daga."
                },
                {
                    "number": 3,
                    "text": "Ket idi simmangpet dagiti disipulo nga addan tinapay ken arak, innalana ti tinapay ket pinirsapirsay ken binendisionanna; ket intedna kadagiti disipulona ket imbilinna a manganda."
                },
                {
                    "number": 4,
                    "text": "Ket idi nalpasda a mangan ken nabsogda, imbilinna kadakuada a warasanda ti ummong."
                },
                {
                    "number": 5,
                    "text": "Ket idi nalpas a mangan ti ummong ken nabsogda, kinunana kadagiti disipulo: Adtoy nasken nga adda maysa a madutokan kadakayo, ket itedko kenkuana ti pannakabalin a mangpirsay iti tinapay ken bendisionanna ket itedna kadagiti tao iti simbaanko, kadagiti amin a mamati ken mabuniagan iti naganko."
                },
                {
                    "number": 6,
                    "text": "Ket daytoy ti kanayon a rumbeng nga aramidenyo, a kas iti inaramidko, a kas iti panangpirsayko iti tinapay ken panangbendision ken pannangtedko kadakayo."
                },
                {
                    "number": 7,
                    "text": "Ket aramidenyo daytoy a mangipalagip kadakayo iti bagik, nga imparangko kadakayo. Ket isunto ti mangipaneknek iti Ama a kanayon a laglagipendak. Ket addanto ti espirituk kadakayo no kanayon a laglagipendak."
                },
                {
                    "number": 8,
                    "text": "Ket napasamak nga idi naisawangna dagitoy a balikas, imbilinna kadagiti disipulo a mangalada iti naikopa nga arak ket inumenda, ket ikkandanto ti ummong tapno uminumda met."
                },
                {
                    "number": 9,
                    "text": "Ket napasamak nga inaramidda, ket imminum ken nabsogda; ket nangtedda iti ummong, ket imminumda, ket nabsogda."
                },
                {
                    "number": 10,
                    "text": "Ket idi nalpas dagiti disipulo daytoy, kinuna ni Jesus kadakuada: Bendisionankayo iti daytoy a banag nga inaramidyo, agsipud ta panagtungpal daytoy kadagiti bilinko, ket saksian daytoy iti Ama a siaayatkayo a mangaramid kadagiti imbilinko kadakayo."
                },
                {
                    "number": 11,
                    "text": "Ket daytoy ti kanayon nga aramidenyonto kadagiti agbabawi ken mabuniagan iti naganko; ket aramidenyonto a panglagip iti darak, nga imbukbokko gapu kadakayo, tapno paneknekanyo iti Ama a kanayon a laglagipendak, ket no kanayon a laglagipendak addanto ti Espirituk kadakayo."
                },
                {
                    "number": 12,
                    "text": "Ket ibilinko kadakayo nga aramidenyonto dagitoy a banag, ket no kanayonto nga aramidenyo dagitoy a banag mabendisionankayo, agsipud ta naipatakderkayo iti batok."
                },
                {
                    "number": 13,
                    "text": "Ngem siasino man kadakayo ti agaramidto iti ad-adu wenno basbassit ngem iti daytoy saan a naipatakder iti batok, ngem naipatakder iti kadaratan; ket inton agtudo, ken aglayus, ken agangin iti napigsa, a mangsagsag kadakuada, matinnagdanto, ket silulukat ti ruangan ti impierno nga umawat kadakuada."
                },
                {
                    "number": 14,
                    "text": "Ngarud mabendisionankayo no tungpalenyo dagiti bilinko, nga imbilin ti Ama kaniak a rumbeng nga itedko kadakayo."
                },
                {
                    "number": 15,
                    "text": "Pudno, pudno, kunak kadakayo, masapul nga agannad ken agkararagkayo a kanayon, amangan ta masulisogkayo iti sairo, ket ipanawnakayo nga adipenen."
                },
                {
                    "number": 16,
                    "text": "Ket kas iti panagkararagko iti imatangyo kasta met ti panagkararagyo iti simbaanko, kadagiti taok a nagbabawi ken nabuniagan iti naganko. Adtoy siak ti silaw; nangaramidak iti pagulidananyo."
                },
                {
                    "number": 17,
                    "text": "Ket napasamak nga idi naibaga ni Jesus dagitoy a balikas kadagiti disipulona, simmango manen iti ummong ket kinunana kadakuada:"
                },
                {
                    "number": 18,
                    "text": "Adtoy, pudno, pudno, kunak kadakayo, masapul nga agannad ken agkararagkayo a kanayon amangan ta masulisogkayo; gapu ta kayatnakayo a tagikuaen ni Satanas, tapno yakayakennakayo a kas iti trigo."
                },
                {
                    "number": 19,
                    "text": "Ngarud masapul nga agkararagkayo iti Ama iti naganko."
                },
                {
                    "number": 20,
                    "text": "Ket ania man a dawatenyo iti Ama iti naganko, a nalinteg, a mamatikayo a magun-odyo, adtoy maitedto kadakayo."
                },
                {
                    "number": 21,
                    "text": "Agkararagkayo a sangaamaan iti Ama, a kanayon iti naganko, tapno mabendisionan dagiti assawa ken annakyo."
                },
                {
                    "number": 22,
                    "text": "Ket adtoy, aguummongkayo a masansan; ket saanyo a paritan ti uray asino man a tao nga umay iti ummongyo no aguummongkayo, ngem ketdi palubosanyo nga umayda kadakayo ket saanyo a paritan ida;"
                },
                {
                    "number": 23,
                    "text": "Ngem ikararaganyo ida, ket saanyo ida a baybay-an; ket no masansan nga umayda kadakayo ikararaganyo ida iti Ama, iti naganko."
                },
                {
                    "number": 24,
                    "text": "Ngarud, itag-ayyo ti silawyo tapno agraniag iti lubong. Adtoy siak ti silaw nga itag-ayyo—iti naimatanganyo nga inaramidko. Adtoy nakitayo a nagkararagak iti Ama, ket nasaksianyo amin."
                },
                {
                    "number": 25,
                    "text": "Ket nasaksianyo nga imbilinko nga awan kadakayo ti umadayo, ngem imbilinko ketdi nga umaykayo kaniak, tapno marikna ken makitayo; ket kasta met ti aramidenyo iti lubong; ket asino man a saan nga agtungpal iti daytoy a bilin itulokna ti bagina a mayasideg iti sulisog."
                },
                {
                    "number": 26,
                    "text": "Ket ita napasamak nga idi naibagan ni Jesus dagitoy a balikas, inturongna manen ti panagkitana kadagiti disipulo a pinilina, ket kinunana kadakuada:"
                },
                {
                    "number": 27,
                    "text": "Adtoy, pudno, pudno, kunak kadakayo, ikkankayo iti sabali a bilin, ket masapul a mapanakton iti Amak tapno tungpalek dagiti dadduma a bilin nga intedna kaniak."
                },
                {
                    "number": 28,
                    "text": "Ket ita adtoy, daytoy ti bilin nga itedko kadakayo, a saanyo a palubosan a makiranud iti lasag ken darak ti asino man nga ammoyo a saan a maikari, no dakayonto ti mangipaay iti dayta;"
                },
                {
                    "number": 29,
                    "text": "Ta asino man a mangan ken uminum iti lasag ken darak a saan a maikari kanen ken inumenna ti pannakailunod ti kararuana; ngarud pawilanyo ti tao no ammoyo a saan a maikari a mangan ken uminum iti lasag ken darak."
                },
                {
                    "number": 30,
                    "text": "Nupay kasta, saanyonto a papanawen, ngem agpaaykayo kenkuana ket ikararaganyo iti Ama, iti naganko; ket no agbabawi ken mabuniagan iti naganko, isunton ti panangawatyo kenkuana, ken ipaayanyonto iti lasag ken darak."
                },
                {
                    "number": 31,
                    "text": "Ngem no saan nga agbabawi saan a maibilang kadagiti taok, tapno saanna a dadaelen dagiti taok, ta adtoy ammok ti karnerok, ket mabilangda."
                },
                {
                    "number": 32,
                    "text": "Nupay kasta, saanyo a papanawen iti sinagogayo, wenno iti lugar a pagdaydayawanyo, gapu iti kasta agtultuloykayo nga agpaay; gapu ta saanyo nga ammo no kaano ti isusubli ken panagbabawida, ket umayda kaniak nga addaan iti naan-anay a panggep iti pusoda, ket agasakto ida; ket dakayonto ti puon ti pannakayasidegda iti pannakaisalakan."
                },
                {
                    "number": 33,
                    "text": "Ngarud, tungpalenyo dagitoy a sao nga imbilinko kadakayo tapno saankayo a makedngan; ta asi pay ti kedngan ti Ama."
                },
                {
                    "number": 34,
                    "text": "Ket itedko kadakayo dagitoy a bilin gapu iti panagsisinnuppiat a mapaspasamak kadakayo, ket nagasatkayo no awan ti panagsisinnuppiat iti nagbabaetanyo."
                },
                {
                    "number": 35,
                    "text": "Ket ita mapanak iti Ama, gapu ta masapul a mapanak iti Ama nga agpaay iti pagimbaganyo."
                },
                {
                    "number": 36,
                    "text": "Ket napasamak nga idi ginibusan ni Jesus ti panagsaona, sinagidna kadagiti imana dagiti disipulo a pinilina, a saggaysa, agingga a nasagidna amin ida, ket nakisao bayat ti panangsagidna kadakuada."
                },
                {
                    "number": 37,
                    "text": "Ket saan a nangngeg ti ummong dagiti balikas nga insawangna, ngarud saanda a napaneknekan; ngem pinaneknekan dagiti disipulona nga intedna kadakuada ti pannakabalin a mangted iti Espiritu Santo. Ket iparangkonto kadakayo iti masakbayan a pudno daytoy a pammaneknek."
                },
                {
                    "number": 38,
                    "text": "Ket napasamak nga idi nasagid amin ni Jesus ida, adda bimmaba nga ulep ket liningdanna ti ummong tapno saanda a makita ni Jesus."
                },
                {
                    "number": 39,
                    "text": "Ket bayat ti pannakalingedda pimmanaw manipud kadakuada, ket immuli sadi langit. Ket nakita ken napaneknekan dagiti disipulona nga immuli manen sadi langit."
                }
            ]
        },
        "/study/scriptures/bofm/3-ne/19": {
            "uri": "/study/scriptures/bofm/3-ne/19",
            "title": "3 Nephi 19",
            "data_type": "chapter",
            "chapter_name": "Kapitulo 19",
            "chapter_summary": [
                "Agpaay dagiti sangapulo-ket-dua a disipulo kadagiti tao ken nagkararagda iti Espiritu Santo—Mabuniagan ken awaten dagiti disipulo ti Espiritu Santo ken ti panagpaay dagiti anghel—Agkararag ni Jesus nga agaramat kadagiti balikas a saan a mabalin nga isurat—Paneknekanna ti aglaplapusanan a pammati dagitoy a Nephite. Agarup K.P. 34."
            ],
            "verses": [
                {
                    "number": 1,
                    "text": "Ket ita napasamak nga idi immuli ni Jesus sadi langit, nagsisina ti ummong, ket tunggal lalaki innalana ti asawana ken annakna ket nagsublida iti bukodda a pagtaengan."
                },
                {
                    "number": 2,
                    "text": "Ket nagsaknap a dagus ti damag kadagiti tao, sakbay a nagsipnget, a nakita ti ummong ni Jesus, ket nagpaay kadakuada, ket agparangto manen iti kabigatanna iti ummong."
                },
                {
                    "number": 3,
                    "text": "Wen, ken nagpatnag a nagdinamag ti maipapan ken Jesus; ket kasta unay ti panangipadamagda kadagiti adu a tao, wen, nakaad-adu, ti nagikamakam iti trabahona iti dayta a rabii, tapno addadanto iti kabigatanna iti lugar a pangiparangan ni Jesus iti bagina iti ummong."
                },
                {
                    "number": 4,
                    "text": "Ket napasamak nga iti kabigatanna, idi naguurnong ti ummong, adtoy, ni Nephi ken ti kabsatna a pinagungarna manipud kadagiti natay, a managan iti Timoteo, kasta met ti anakna, a managan iti Jonas, ken ni Mathoni, ken ni Mathonihah, ti kabsatna, ken ni Kumen, ken ni Kumenonhi, ken ni Jeremias, ken ni Shemnon, ken ni Jonas, ken ni Sedekias, ken ni Isaias—ita dagitoy ti nagan dagiti disipulo a pinili ni Jesus—ket napasamak a napanda nagtakder iti tengnga ti ummong."
                },
                {
                    "number": 5,
                    "text": "Ket adtoy, dakkel unay ti ummong isu a biningayda iti sangapulo-ket-dua a ragup."
                },
                {
                    "number": 6,
                    "text": "Ket insuro dagiti sangapulo-ket-dua ti ummong; ket adtoy, imbagada a nasken nga agparintumeng ti ummong iti daga, ket nasken nga agkararagda iti Ama iti nagan ni Jesus."
                },
                {
                    "number": 7,
                    "text": "Ket nagkararag dagiti disipulo iti Ama iti nagan met ni Jesus. Ket napasamak a nagtakderda ket nagpaayda kadagiti tao."
                },
                {
                    "number": 8,
                    "text": "Ket idi nayebkasda dagiti balikas a naisaon ni Jesus—nga awan ti maisupadi manipud iti balikas nga insawang ni Jesus—adtoy, nagparintumengda manen ket nagkararagda iti Ama iti nagan ni Jesus."
                },
                {
                    "number": 9,
                    "text": "Ket inkararagda ti kaskenan kadakuada; ket dinawatda a rumbeng a maited kadakuada ti Espiritu Santo."
                },
                {
                    "number": 10,
                    "text": "Ket idi malpasda nga agkararag timmapogda iti danum, ket simmurot kadakuada ti ummong."
                },
                {
                    "number": 11,
                    "text": "Ket napasamak a timmapog ni Nephi iti danum ket nabuniagan."
                },
                {
                    "number": 12,
                    "text": "Ket timmakdang iti danum ket inrugina ti nangbuniag. Ket binuniaganna amin dagiti pinili ni Jesus."
                },
                {
                    "number": 13,
                    "text": "Ket napasamak idi nabuniaganda amin ken timmakdangda iti danum, bimmaba kadakuada ti Espiritu Santo, ket napnuanda iti Espiritu Santo ken iti apuy."
                },
                {
                    "number": 14,
                    "text": "Ket adtoy, nalikmutda iti kasla apuy; ket immay manipud iti langit, ket nasaksian ti ummong, ket pinaneknekanda; ket immay dagiti anghel a bimmaba manipud iti langit ket nagpaayda kadakuada."
                },
                {
                    "number": 15,
                    "text": "Ket napasamak a bayat ti panagpaay dagiti anghel kadagiti disipulo, adtoy, dimteng ni Jesus ket nagtakder iti tengnga ket nagpaay kadakuada."
                },
                {
                    "number": 16,
                    "text": "Ket napasamak nga imbagana iti ummong, ket imbilinna kadakuada ti panagparintumengda manen iti daga, ken agparintumeng met dagiti disipulona iti daga."
                },
                {
                    "number": 17,
                    "text": "Ket napasamak nga idi nakaparintumengda aminen iti daga, imbilinna kadagiti disipulona nga agkararagda."
                },
                {
                    "number": 18,
                    "text": "Ket adtoy, nangrugida nga agkararag; ket nagkararagda ken ni Jesus, nga aw-awaganda nga Apo ken Diosda."
                },
                {
                    "number": 19,
                    "text": "Ket napasamak a pimmanaw ni Jesus iti yanda, ket immadayo bassit kadakuada ket inruknoyna ti bagina iti daga, ket kinunana:"
                },
                {
                    "number": 20,
                    "text": "Ama, agyamanak kenka ta intedmo ti Espiritu Santo kadagitoy a pinilik; ket gapu iti pammatida kaniak, pinilik ida manipud iti lubong."
                },
                {
                    "number": 21,
                    "text": "Ama, dawatek kenka a sika ti mangted iti Espiritu Santo kadakuada a mamati iti balikasda."
                },
                {
                    "number": 22,
                    "text": "Ama, intedmo kadakuada ti Espiritu Santo agsipud ta mamatida kaniak; ket makitam a mamatida kaniak agsipud ta mangngegmo ida, ket agkararagda kaniak; ket agkararagda kaniak gapu ta addaak kadakuada."
                },
                {
                    "number": 23,
                    "text": "Ket ita Ama, agkararagak kenka nga agpaay kadakuada, ket kasta met kadagiti amin a mamatinto iti balikasda, tapno mamatida kaniak, tapno addaak kadakuada a kas kenka, Ama, nga adda kaniak, tapno agkaykaysata."
                },
                {
                    "number": 24,
                    "text": "Ket napasamak a kalpasan ti panagkararag ni Jesus iti Ama, napan kadagiti disipulona, ket adtoy, nagtultuloyda, nga awan sardayna, nga agkararag kenkuana; ket saanda a ninayonan ti adu a balikas, agsipud ta naited kadakuada ti rumbeng nga ikararagda, ket napnuanda iti tarigagay."
                },
                {
                    "number": 25,
                    "text": "Ket napasamak a binendisionan ni Jesus ti panagkararagda kenkuana; ket naisem ti rupana kadakuada, ket linawagan ida ti silnag ti rupana, ket adtoy kasda la katarnaw ti rupa ken kasta met ti kawes ni Jesus; ket adtoy ti kinatarnawna inartapanna ti amin a puraw, wen, awan ti sabali iti rabaw ti daga a mangartap pay iti kinatarnawna."
                },
                {
                    "number": 26,
                    "text": "Ket kinuna ni Jesus kadakuada: Ituloyyo ti agkararag; iti kasta saanda a nagsardeng a nagkararag."
                },
                {
                    "number": 27,
                    "text": "Ket tinallikudanna manen ida, ket kimmayakay bassit ket inruknoyna ti bagina iti daga; ket nagkararag manen iti Ama, a kinunana:"
                },
                {
                    "number": 28,
                    "text": "Ama, agyamanak kenka ta pinatarnawmo dagiti pinilik, gapu iti pammatida, ket agkararagak a maipaay kadakuada, ken maipaay met kadagiti mamatinto kadagiti balikasda, tapno tumarnawda koma kaniak, babaen ti pammati iti balikasda, a kas iti pannakadalusda kaniak."
                },
                {
                    "number": 29,
                    "text": "Ama, saanak nga agkararag a maipaay iti lubong, ngem maipaay kadakuada nga intedmo kaniak a naggapu iti lubong, gapu iti pammatida, tapno mapatarnawda kaniak, tapno addaak kadakuada, Ama, a kas iti kaaddam kaniak, tapno agkaykaysakami koma, tapno maidayawak koma kadakuada."
                },
                {
                    "number": 30,
                    "text": "Ket idi maisawang ni Jesus dagitoy a balikas napan manen kadagiti disipulona; ket adtoy nagkararagda a sititibker, nga awan sardengna, kenkuana; ket immisem manen kadakuada; ket adtoy timmarnawda, a kas ken ni Jesus."
                },
                {
                    "number": 31,
                    "text": "Ket napasamak a kimmayakay manen ket nagkararag iti Ama;"
                },
                {
                    "number": 32,
                    "text": "Ket saan a mayebkas ti dila dagiti balikas ti kararagna, wenno maisurat ti tao dagiti balikas iti kararagna."
                },
                {
                    "number": 33,
                    "text": "Ket nangngeg ti ummong ket pinaneknekanda; ken nalukatan ti pusoda ket naimpusuan ti pannakaawatda kadagiti balikas iti kararagna."
                },
                {
                    "number": 34,
                    "text": "Nupay kasta, naindaklan ken nakaskasdaaw dagiti balikas nga inkararagna a saanda a maisurat, wenno maibalikas ida ti tao."
                },
                {
                    "number": 35,
                    "text": "Ket napasamak nga idi nalpas ni Jesus nga agkararag immasideg manen kadagiti disipulona, ket kinunana kadakuada: Nagbilegen a pammati a diak pulos naimatangan kadagiti Hudio; gapuna saanko a maiparang kadakuada ti naindaklan a milagro, gapu iti saanda a panamati."
                },
                {
                    "number": 36,
                    "text": "Pudno kunak kadakayo, awan kadakuada ti nakaimatang kadagiti naindaklan a banag a kas iti naimatanganyo; wenno nakangngeg kadagiti naindaklan a banag a kas iti nangngeganyo."
                }
            ]
        },
        "/study/scriptures/bofm/3-ne/20": {
            "uri": "/study/scriptures/bofm/3-ne/20",
            "title": "3 Nephi 20",
            "data_type": "chapter",
            "chapter_name": "Kapitulo 20",
            "chapter_summary": [
                "Nakaskasdaaw ti panangisagana ni Jesus iti tinapay ken arak ket manen intakderna ti sakramento kadagiti tao—Maammuanto ti Apo a Diosda dagiti natda ni Jacob ket tawidendanto ti America—Propeta ni Jesus a kas ken ni Moises, ket annak dagiti propeta dagiti Nephite—Maummongto ti dadduma kadagiti tao ti Apo iti Jerusalem. Agarup K.P. 34."
            ],
            "verses": [
                {
                    "number": 1,
                    "text": "Ket napasamak nga imbilinna kadagiti ummong ti panagsardengda nga agkararag, ken kasta met dagiti disipulona. Ket imbilinna kadakuada a saanda nga isardeng ti agkararag iti puspusoda."
                },
                {
                    "number": 2,
                    "text": "Ket binilinna ida a bumangon ken agtakderda kadagiti sakada. Ket bimmangonda ket nagtakderda kadagiti sakada."
                },
                {
                    "number": 3,
                    "text": "Ket napasamak a nangpirsay manen iti tinapay ket binendisionanna, ket intedna kadagiti disipulona tapno kanenda."
                },
                {
                    "number": 4,
                    "text": "Ket idi nalpasda a nangan imbilinna kadakuada a pirsapirsayenda ti tinapay, ket itedda iti ummong."
                },
                {
                    "number": 5,
                    "text": "Ket idi naikkandan ti ummong inikkanda pay ida iti arak nga inumenda, ket binilinna ida nga ikkanda ti ummong."
                },
                {
                    "number": 6,
                    "text": "Ita, awanen ti tinapay, wenno arak, a maited dagiti disipulo, wenno ti ummong;"
                },
                {
                    "number": 7,
                    "text": "Ngem pudno nga inikkanna ida iti tinapay a kanenda, ken arak nga inumenda met."
                },
                {
                    "number": 8,
                    "text": "Ket kinunana kadakuada: Asino man a mangan iti daytoy a tinapay kanenna ti bagik iti kararuana; ket ti uminum iti daytoy nga arak inumenna ti darak iti kararuana; ket saanto a mabisinan wenno mawaw ti kararuana, ngem mabsogto."
                },
                {
                    "number": 9,
                    "text": "Ita, idi nakapangan ken nakainum ti ummong, adtoy, napnoda iti Espiritu; ket sangsangkamaysada a nangidir-i, ket indaydayawda ni Jesus, a nakita ken nangngeganda."
                },
                {
                    "number": 10,
                    "text": "Ket napasamak nga idi nalpasda aminen a nagdayaw ken ni Jesus, kinunana kadakuada: Adtoy, ita nalpaskon ti imbilin ti Ama kaniak maipapan kadagitoy a tao, a natda iti balay ti Israel."
                },
                {
                    "number": 11,
                    "text": "Malagipyo nga imbagak kadakayo, ket kinunak nga inton matungpal dagiti balikas ni Isaias—adtoy naisuratda, addada iti sangoyo, ngarud amirisenyo ida—"
                },
                {
                    "number": 12,
                    "text": "Ket pudno, pudno, kunak kadakayo, nga inton matungpalda isunton ti pannakatungpal ti katulagan nga inaramid ti Ama kadagiti taona, O balay ti Israel."
                },
                {
                    "number": 13,
                    "text": "Ket dagiti natda, a maiwarasto iti nadumaduma a paset iti rabaw ti daga, maummongda manipud iti daya ken laud, ken manipud iti abagatan ken manipud iti amianan; ket maam-ammodanto ti Apo a Diosda, a nangsubbot kadakuada."
                },
                {
                    "number": 14,
                    "text": "Ket imbilin kaniak ti Ama nga itedko kadakayo daytoy a daga, a tawidenyo."
                },
                {
                    "number": 15,
                    "text": "Ket kunak kadakayo, a no saanto nga agbabawi dagiti Gentil kalpasan a maawatda ti parabur, kalpasan ti panangiwarasda kadagiti taok—"
                },
                {
                    "number": 16,
                    "text": "Iti dayta, dakayonto a natda iti balay ni Jacob, mapankayo kadakuada; ket makilaokkayonto iti ragup ti kaaduan; ket maysakayonto kadakuada a kasla leon iti ragup dagiti ayup iti kabakiran, ken kas urbon ti leon iti ragup ti arban a karnero, a no mapan latta ilupeklupek ken girsagirsayenda iti sagbabassit, ket awan ti makaisalakan."
                },
                {
                    "number": 17,
                    "text": "Mailayatto dagiti imayo kadagiti kabalubalyo, ket mapukawto amin dagiti kabusoryo."
                },
                {
                    "number": 18,
                    "text": "Ket ummongekto dagiti taok nga agkaykaysa a kas iti tao a mangummong kadagiti binettekna iti datar."
                },
                {
                    "number": 19,
                    "text": "Ta aramidek dagiti taok a kinatulag ti Ama, wen, aramidek ti sarayo a landok, ken aramidek ti dapanyo a gambang. Ket adunto ti girsagirsayenyo a tao; ket idatonko iti Apo ti naulloda, ken ti taraonda iti Apo iti sangalubongan. Ket adtoy, siak ti mangaramid."
                },
                {
                    "number": 20,
                    "text": "Ket mapasamakto, kinuna ti Ama, a maibitinto ti espada ti lintegko iti ngatuenda iti dayta nga aldaw; ket agrusodto kadakuada malaksid no agbabawida, kinuna ti Ama, wen, uray kadagiti amin a pagilian dagiti Gentil."
                },
                {
                    "number": 21,
                    "text": "Ket mapasamakto nga urnosek dagiti taok, O balay ti Israel."
                },
                {
                    "number": 22,
                    "text": "Ket adtoy, dagitoy a tao ti urnosek ditoy daga, iti pannakaipatungpal ti katulagan nga inaramidko iti amayo a ni Jacob; ket isunto ti Baro a Jerusalem. Ket addanto ti pannakabalin ti langit kadagitoy a tao; wen, addaakto met iti nagbabaetanyo."
                },
                {
                    "number": 23,
                    "text": "Adtoy, siak ti nasao ni Moises, nga agkuna: Mangtudingto ti Apo a Diosyo iti propeta kadagiti kakabsatyo, a mayarig kaniak; denggenyonto ti amin a banag nga ibagana kadakayo. Ket mapasamakto a maisina kadagiti tao ti tunggal kararua a saan a dumngeg iti dayta a propeta."
                },
                {
                    "number": 24,
                    "text": "Pudno kunak kadakayo, wen, ken amin a propeta manipud ken ni Samuel ken dagiti simmarsaruno, kas iti kaadu dagiti nagsaon, ti nagsaksi maipapan kaniak."
                },
                {
                    "number": 25,
                    "text": "Ket adtoy, dakayo ti annak dagiti propeta; ket addakayo iti balay ti Israel; ket addakayo iti katulagan nga inaramid ti Ama kadagiti ammayo, a kinunana ken ni Abraham: Dagitinto bukelmo ti pakaparaburan dagiti amin nga agkakabagian iti daga."
                },
                {
                    "number": 26,
                    "text": "Immun-unaak a tinudingan ti Ama ngem kadakayo, ken imbaonnak a mangbendision kadakayo tapno mayaonkayo kadagiti basolyo; ket daytoy gapu ta annaknakayo iti katulagan."
                },
                {
                    "number": 27,
                    "text": "Ket kalpasan a mabendisionankayo, tungpalenen ti Ama ti katulagan nga inaramidna ken ni Abraham, a kinunana: Dagitinto bukelmo ti pakaparaburan ti amin nga agkakabagian iti daga—iti panagburayok ti Espiritu Santo kadagiti Gentil babaen kaniak, a parabur kadagiti Gentil a mangaramidto kadakuada a kabilgan iti amin, iti pannakaiwaras dagiti taok, O balay ti Israel."
                },
                {
                    "number": 28,
                    "text": "Ket isudanto ti dagensen dagiti tao iti daytoy a daga. Nupay kasta, inton maawatda ti pakabuklan ti ebangheliok, ket patangkenendanto ti pusoda a maibusor kaniak isublik ti kinadakes kadagiti uloda, kinuna ti Ama."
                },
                {
                    "number": 29,
                    "text": "Ket malagipkonto ti katulagan nga inaramidko kadagiti taok; ket intulagko kadakuada nga ummongekto ida iti umno a kanito, tapno itedko manen kadakuada ti daga dagiti ammada a tawidenda, nga isu ti daga ti Jerusalem, isu ti daga a naikari kadakuada iti agnanayon, kinuna ti Ama."
                },
                {
                    "number": 30,
                    "text": "Ket mapasamakto a dumteng ti kanito, a maikasaba ti pakabuklan ti ebangheliok kadakuada;"
                },
                {
                    "number": 31,
                    "text": "Ket mamatidanto kaniak, a siak ni Jesucristo, ti Anak ti Dios, ket agkararagdanto iti Ama babaen ti naganko."
                },
                {
                    "number": 32,
                    "text": "Ket ingatonto dagiti pagbambantayenda ti timekda, ket iti dayta a timek sangsangkamaysadanto nga agkanta; agsipud ta agkikinnitadanto."
                },
                {
                    "number": 33,
                    "text": "Kalpasanna ummongento manen ida ti Ama, ket itedna kadakuada ti Jerusalem a daga a tawidenda."
                },
                {
                    "number": 34,
                    "text": "Sa maragsakandanto unay—Agtutunoskayo nga agkanta, dakayo nabaybay-an a lugar ti Jerusalem; gapu ta liniwliwa ti Ama dagiti taona, nasubbotnan ti Jerusalem."
                },
                {
                    "number": 35,
                    "text": "Impakita ti Ama ti nasantuan a takiagna kadagiti amin a pagilian; ket makita ti amin a suli ti daga ti panangisalakan ti Ama; ket ti Ama ken Siak maymaysa."
                },
                {
                    "number": 36,
                    "text": "Ket iti kasta mapasamakto ti naisurat: Agriingka, agriingka manen, ket urnongem ti pigsam, O Zion; isuotmo ti napintas a pagan-anaymo, O Jerusalem, nasantuan a siudad, gapu ta manipud ita saanen nga umay kenka ti saan a nakugit ken ti narugit."
                },
                {
                    "number": 37,
                    "text": "Iwagsakmo ti tapok ti bagim; tumakderka, agtugawka, O Jerusalem; rumuk-atka iti silo iti tengngedmo, O balud nga anak a babai ti Zion."
                },
                {
                    "number": 38,
                    "text": "Ta kastoy ti kinuna ti Apo: Inlakoyo ti bagbagiyo iti awan kaes-eskanna, ket masubbotkayonto nga awan ti kuarta."
                },
                {
                    "number": 39,
                    "text": "Pudno, pudno, kunak kadakayo, nga ammonto dagiti taok ti naganko; wen, iti dayta nga aldaw ammodanto a siak ti nagsao."
                },
                {
                    "number": 40,
                    "text": "Ket kunadanto: Anian a nagpintas dagiti saka iti bantay a mangyeg iti naimbag a damag kadakuada, a mangirakurak iti talna; a mangyeg iti naimbag a damag kadakuada a nasayaat, ken mangirakurak iti pannakaisalakan; nga agkuna iti Zion: Agturay ti Diosmo!"
                },
                {
                    "number": 41,
                    "text": "Ket kalpasanna umawengto ti pukkaw: Umadayokayo, umadayokayo, rummuarkayo manipud ita, diyo sagiden ti saan a nadalus; umadayokayo iti ikubna; nadaluskayo koma nga agig-iggem iti pagikkan ti Apo."
                },
                {
                    "number": 42,
                    "text": "Ta saankayo a rummuar a sipapardas, wenno mapan a tumayab; agsipud ta umun-unanto ti Apo ngem dakayo, ket ti Dios ti Israel addanto iti likudanyo."
                },
                {
                    "number": 43,
                    "text": "Adtoy, makikaduanto ti adipenko a siaannad; maitan-okto ken maidaydayaw ken nangatonto unay."
                },
                {
                    "number": 44,
                    "text": "Kas ti adu a nasdaaw kenka—nadadael ti rupana, a nakarkaro ngem iti uray asino a tao, ken nabisbisked ngem kadagiti annak ti tao."
                },
                {
                    "number": 45,
                    "text": "Isu a bisibisannanto ti adu a pagilian; agulimekto dagiti ari, ta makitadanto dagiti saan a naisarita kadakuada; ket utobendanto dagiti saanda a nangngeg."
                },
                {
                    "number": 46,
                    "text": "Pudno, pudno, kunak kadakayo, awan duadua a dumtengto amin dagitoy a banag, a kas iti imbilin ti Ama kaniak. Kalpasanna, matungpalto daytoy katulagan nga intulag ti Ama kadagiti taona; ket agtaengto manen dagiti taok iti Jerusalem, ket isunto ti daga a tawidenda."
                }
            ]
        },
        "/study/scriptures/bofm/3-ne/21": {
            "uri": "/study/scriptures/bofm/3-ne/21",
            "title": "3 Nephi 21",
            "data_type": "chapter",
            "chapter_name": "Kapitulo 21",
            "chapter_summary": [
                "Maummongto ti Israel inton rummuar ti Libro ni Mormon—Mabigbigto dagiti Gentil a kas nawaya a tao iti America—Maisalakandanto no mamati ken agtulnogda; no saan, maisinadanto ken madadael—Bangonento ti Israel ti Baro a Jerusalem, ken agsublinto dagiti napukaw a tribu. Agarup K.P. 34."
            ],
            "verses": [
                {
                    "number": 1,
                    "text": "Ket pudno kunak kadakayo, itedko kadakayo ti tanda, tapno maammuanyo ti kanito a pannakapasamakto dagitoy a banag—nga ummongekto, manipud iti nabayagen a pannakasayyasayyada, dagiti taok, O balay ti Israel, ket buklekto manen kadakuada ti Zion;"
                },
                {
                    "number": 2,
                    "text": "Ket adtoy, daytoy ti banag nga itedko a pagtandaananyo—gapu ta pudno kunak kadakayo a no dagitoy banag nga ipalawagko kadakayo, ken ipalawagkonto kadakayo kalpasan daytoy, ken babaen ti pannakabalin ti Espiritu Santo nga itedto kadakayo ti Ama, maipakaammonto kadagiti Gentil tapno maammuanda ti maipapan kadagitoy tao a natda iti balay ni Jacob, ken maipapan kadagitoy a taok nga iwarasdanto;"
                },
                {
                    "number": 3,
                    "text": "Pudno, pudno, kunak kadakayo, nga inton naipakaammon ti Ama kadakuada dagitoy a banag, ken aggapunto ti Ama, agtaud kadakuada nga agpaay kadakayo."
                },
                {
                    "number": 4,
                    "text": "Gapu ta nakem ti Ama a rumbeng a maipasdekda ditoy a daga, ken mabigbig a kas nawaya nga umili babaen ti bileg ti Ama, tapno nalabit nga aggapu dagitoy a banag kadakuada nga agpaay kadagiti natda a bukelyo, tapno matungpal ti katulagan ti Ama nga intulagna kadagiti taona, O balay ti Israel;"
                },
                {
                    "number": 5,
                    "text": "Ngarud, inton dagitoy nga aramid ken dagiti aramid nga aramidenyonto kalpasanna a mapagteng kadagiti Gentil, agingganto kadagiti bukelyo a maksayan ti pammatida gapu iti kinadakes;"
                },
                {
                    "number": 6,
                    "text": "Gapu iti kastoy inkeddeng ti Ama a rumbeng a mapagteng kadagiti Gentil, tapno iparangarangna ti pannakabalinna kadagiti Gentil, ta gapu iti daytoy a dagiti Gentil, no saanda a patangkenen ti pusoda, ken agbabawida ket umasidegda kaniak ket mabuniaganda iti naganko ket ammuenda ti pudno a panggep ti doktrinak, tapno maibilangda kadagiti taok, O balay ti Israel;"
                },
                {
                    "number": 7,
                    "text": "Ket inton mapasamak dagitoy a banag ket rugianto dagiti bukelmo nga ammuen dagitoy a banag—isunto ti pagilasinanda, tapno maammuanda a nangrugin a matungpal ti aramid ti Ama a kas iti katulagan nga inaramidna kadagiti tao iti balay ti Israel."
                },
                {
                    "number": 8,
                    "text": "Ket inton dumteng dayta nga aldaw, mapasamakto nga em-eman dagiti ari ti ngiwatda; agsipud ta makitada dagiti saan a naipadamag kadakuada; ket usigendanto dagiti saanda a nangngegan."
                },
                {
                    "number": 9,
                    "text": "Ta iti dayta nga aldaw, gapu kaniak agaramidto ti Ama iti aramid, a naindaklan ken nakakaskasdaaw nga aramid kadakuada; ket addanto kadakuada saan a mamati, nupay maysa a tao ti mangipalawagto kadakuada."
                },
                {
                    "number": 10,
                    "text": "Ngem adtoy, addanto iti imak ti biag ti adipenko; ngarud saandanto a madangran, nupay madadaelto gapu kadakuada. Ngem agasakto, gapu ta ipakitakto kadakuada a nabilbileg ti ammok ngem iti sikap ti sairo."
                },
                {
                    "number": 11,
                    "text": "Ngarud mapasamakto a siasino man a saan a mamati kadagiti saok, a siak ni Jesucristo, nga ibaonto ti Ama kadagiti Gentil, ken itednanto kenkuana ti pannakabalin a yegnanto kadagiti Gentil, (maaramidto a kas iti sinao ni Moises) maisinadanto kadagiti taok nga adda iti katulagan."
                },
                {
                    "number": 12,
                    "text": "Ket dagiti taok a natda ken ni Jacob maibilangda kadagiti Gentil, wen, iti nagtengngaanda a kas leon kadagiti ayup iti kabakiran, a kas urbon ti leon iti ragup dagiti arban a karnero, a, no makiragup kadakuada payatenda ken girsagirsayenda, ket awan ti makatulong."
                },
                {
                    "number": 13,
                    "text": "Mailayatto dagiti imada kadagiti kabalubalda, ket mautasto amin dagiti kabusorda."
                },
                {
                    "number": 14,
                    "text": "Wen, asi pay dagiti Gentil malaksid no agbabawida; gapu ta mapasamakto iti dayta nga aldaw, kinuna ti Ama, nga utasekto dagiti kabalioyo, ket dadaelekto dagiti luganyo;"
                },
                {
                    "number": 15,
                    "text": "Ket pagsisinaekto dagiti siudad iti pagilianyo, ken rebbaekto amin dagiti sarikedkedyo."
                },
                {
                    "number": 16,
                    "text": "Pagsardengekto ti panagan-anito iti dagayo, ket awanton dagiti agipalpalad;"
                },
                {
                    "number": 17,
                    "text": "Dadaelekto met dagiti kinitikitanyo a ladawan, ken dagiti sitatakder a ladawan iti nagtengngaanyo, ket saanyonton a dayawen dagiti aramid dagiti imayo;"
                },
                {
                    "number": 18,
                    "text": "Ket parutek dagiti naimula iti nagtengngaanyo; ket kasta ti panangdadaelko kadagiti iliyo."
                },
                {
                    "number": 19,
                    "text": "Ket mapasamakto nga amin a panagul-ulbod, ken panangal-allilaw, ken panagap-apa, ken panagpungpungtot, ken panaginsasaserdote, ken pannakiab-abig, saanton a maaramid."
                },
                {
                    "number": 20,
                    "text": "Gapu ta mapasamakto, kinuna ti Ama, nga iti dayta nga aldaw siasino man a saan nga agbabawi ken umay iti Ay-ayatek nga Anak, ilaksidko ida kadagiti taok, O balay ti Israel;"
                },
                {
                    "number": 21,
                    "text": "Ket ipakatko ti panagibales ken pungtotko kadakuada, a kas met kadagiti pagano, kas iti saanda a nangngegan."
                },
                {
                    "number": 22,
                    "text": "Ngem no agbabawida ket dumngegda iti balikasko, ket saanda a patangkenen ti puspusoda, ipasdekko ti simbaanko kadakuada, ken sumrekda iti katulagan ket maibilangda kadagiti natda ken ni Jacob, a nangtedak iti daytoy a daga nga agpaay a tawidda."
                },
                {
                    "number": 23,
                    "text": "Ket tulongandanto dagiti taok, dagiti natda ken ni Jacob, ken kas iti kaadu ti umay iti balay ti Israel, tapno mangipatakderda iti siudad, a maawaganto iti Baro a Jerusalem."
                },
                {
                    "number": 24,
                    "text": "Ket tulongandanto dagiti taok tapno maummongda, isuda a naiwaras iti rabaw ti daga, nga umay iti Baro a Jerusalem."
                },
                {
                    "number": 25,
                    "text": "Ket kalpasanna bumaba kadakuada ti pannakabalin ti langit; ket mairamanakto met kadakuada."
                },
                {
                    "number": 26,
                    "text": "Ket mangruginton ti aramid ti Ama iti dayta nga aldaw, ken maikasabanto metten ti ebanghelio kadagiti natda kadagitoy a tao. Pudno kunak kadakayo, iti dayta nga aldaw mangruginto ti aramid ti Ama kadagiti amin a nasayyasayya a taok, wen, uray dagiti tribu a napukaw, nga inturong ti Ama a pumanaw iti Jerusalem."
                },
                {
                    "number": 27,
                    "text": "Wen, mangruginto ti aramid kadagiti nasayyasayya a taok, ket mangisagana ti Ama iti dalan a pagnaanda nga umay kaniak, tapno awaganda ti Ama iti naganko."
                },
                {
                    "number": 28,
                    "text": "Wen, ket mangruginto ti aramid, nga adda ti Ama kadagiti amin a pagilian a mangisagana iti dalan tapno mabalin nga agkukuyog dagiti taona iti panagawidda iti daga a tawidda."
                },
                {
                    "number": 29,
                    "text": "Ket rummuarda iti amin a pagilian; ket saanda a rummuar nga agdardaras, wenno tumayab, agsipud ta un-unaakto ida, kinuna ti Ama, ken agbantayakto iti likudanda."
                }
            ]
        },
        "/study/scriptures/bofm/3-ne/22": {
            "uri": "/study/scriptures/bofm/3-ne/22",
            "title": "3 Nephi 22",
            "data_type": "chapter",
            "chapter_name": "Kapitulo 22",
            "chapter_summary": [
                "Maipasdekto iti ud-udina nga aldaw ti Zion ken dagiti istakana, ket maummongto ti Israel iti asi ken kinaanus—Agballigidanto—Idilig iti Isaias 54. Agarup K.P. 34."
            ],
            "verses": [
                {
                    "number": 1,
                    "text": "Ket mapasamakton dagiti naisurat: Agkantaka, O lupes, sika a saan a nagpasngay; pigsaam ti agkanta, ket yikkismo, sika a saan a nagpasngay; ta ad-adu pay ti annak ti naldaang ngem ti annak ti naasawaan a babai, kinuna ti Apo."
                },
                {
                    "number": 2,
                    "text": "Palawaem ti sakup ti toldam, ken ipalubosmo nga ukradenda dagiti kortina dagiti pagtaengam; dimo medmedan, paatiddogem dagiti lubidmo ket patibkerem dagiti istakam;"
                },
                {
                    "number": 3,
                    "text": "Ta tumpuarkanto iti makanawan ken makanigid ket tawidento ti bukelmo dagiti Gentil ket punnuendanto iti tao dagiti naliday a siudad."
                },
                {
                    "number": 4,
                    "text": "Dika agamak, ta saankanto a mabainan; wenno saanka met a mariribukan, ta saankanto a maibabain; ta malipatamto ti bain ti kinaagtutubom, ket dimonto malagip ti pannakaumsi ti kinaagtutubom, ken dimonto malagipen ti pannakaumsi ti kinabalom."
                },
                {
                    "number": 5,
                    "text": "Gapu ta ti nangparsua kenka, ti asawam, Apo ti Pangen ti naganna; ken Mannubbotmo, ti Nasantuan ti Israel—Dios ti sangalubongan ti awagto kenkuana."
                },
                {
                    "number": 6,
                    "text": "Agsipud ta inawagannaka ti Apo a kas maysa nga asawa a babai a nabaybay-an ken napaldaangan ti espirituna, ken asawa ti agtutubo, no pinagkedkedandaka, kinuna ti Dios."
                },
                {
                    "number": 7,
                    "text": "Iti apagkanito binaybay-anka, ngem ukkonenkanto a napnuan asi."
                },
                {
                    "number": 8,
                    "text": "Iti bassit a pungtotko inlingedko ti rupak kenka iti apagkanito, ngem iti agnanayon a kinamanangngaasi, kaasiankanto, kinuna ti Apo a Mannubbotmo."
                },
                {
                    "number": 9,
                    "text": "Gapu iti daytoy, adda kaniak ti danum ni Noe; ta kas iti inkarik saanton a layusen ti danum ni Noe ti daga, ta insapatak kenka a saankanton a kapungtot."
                },
                {
                    "number": 10,
                    "text": "Ta agpukawto dagiti bantay ken maikkatto dagiti turod, ngem ti kinamanagayatko saanto a mapukaw kenka, ket di met maikkat ti katulagak iti kinatalna, kinuna ti Apo nga addaan asi kenka."
                },
                {
                    "number": 11,
                    "text": "O sika a nagsagaba, a pinarigat ti bagyo, ket saan a naliwliwa! Adtoy, isaadkonto dagiti nagtagimaris a batom ken sapironto ti isaadko a pondasionmo."
                },
                {
                    "number": 12,
                    "text": "Ken aramidek a rubi dagiti tawam, ken dagiti ruanganmo a karbungko; ken amin dagiti beddengmo a batbato a napateg."
                },
                {
                    "number": 13,
                    "text": "Ket maisuronto ti Apo kadagiti amin nga annakmo; ket aglapusananto ti talna kadagiti annakmo."
                },
                {
                    "number": 14,
                    "text": "Mabangonkanto iti kinalinteg; adayokanto iti pannakairurumen ta saankanto nga agamak, ken iti pagbutbutngan agsipud ta dinto umasideg kenka."
                },
                {
                    "number": 15,
                    "text": "Adtoy, awan duadua nga agkaykaysadanto a bumusor kenka, saan a kaniak; siasino man nga agpanggep a bumusor kenka mapasagto gapu iti pagimbagam."
                },
                {
                    "number": 16,
                    "text": "Adtoy, pinarsuak ti agpampanday a mangpuyot iti apuy dagiti beggang, ken tapno pandayenna ti ramitna nga agtrabaho; ket nangaramidak iti mangdadael."
                },
                {
                    "number": 17,
                    "text": "Awan ti armas a maaramid a maibusor kenka a rumang-ayto; ket ti tunggal dila a mamerperdi kenka iti panangukom kedngamto. Daytoy ti tawid dagiti katulongan ti Apo, ket ti kinalintegda agpaay kaniak, kinuna ti Apo."
                }
            ]
        },
        "/study/scriptures/bofm/3-ne/23": {
            "uri": "/study/scriptures/bofm/3-ne/23",
            "title": "3 Nephi 23",
            "data_type": "chapter",
            "chapter_name": "Kapitulo 23",
            "chapter_summary": [
                "Anamongan ni Jesus dagiti balikas ni Isaias—Ibilinna kadagiti tao nga amirisenda dagiti propeta—Mainayon kadagiti kasuratanda dagiti balikas ni Samuel a Lamanite maipapan iti Panagungar. Agarup K.P. 34."
            ],
            "verses": [
                {
                    "number": 1,
                    "text": "Ket ita, adtoy, kunak kadakayo, a rumbeng nga amirisenyo dagitoy a banag. Wen, ti bilin nga itedko kadakayo tapno amirisenyo dagitoy a banag a sireregta; agsipud ta napateg dagiti balikas ni Isaias."
                },
                {
                    "number": 2,
                    "text": "Ta awan duadua nga isu ti nagsao kadagiti amin a banag maipapan kadagiti taok nga adda iti balay ti Israel; ngarud kasapulan a makisao met kadagiti Gentil."
                },
                {
                    "number": 3,
                    "text": "Ken napasamaken ken mapasamakto amin dagiti banag a sawenna, uray pay ti maipanggep kadagiti balikas nga insawangna."
                },
                {
                    "number": 4,
                    "text": "Ngarud denggenyo dagiti balikasko; isuratyo dagiti banag nga imbagak kadakayo; ket mapandanto kadagiti Gentil babaen ti panawen ken ti pagayatan ti Ama."
                },
                {
                    "number": 5,
                    "text": "Ket siasino man a dumngeg kadagiti balikasko ket agbabawi ken mabuniagan, maisalakanto. Amirisenyo dagiti propeta ta adu kadakuada ti mangpaneknek kadagitoy a banag."
                },
                {
                    "number": 6,
                    "text": "Ket ita napasamak nga idi naibagan ni Jesus dagitoy a balikas kinunana manen kadakuada, kalpasan ti panangipalawagna kadagiti nasantuan a kasuratan nga inawatda: Adtoy, kayatko nga isuratyo ti dadduma a nasantuan a kasuratan, a saanyo pay a naisurat."
                },
                {
                    "number": 7,
                    "text": "Ket napasamak a kinunana ken ni Nephi: Iruarmo ti kasuratan nga indulinmo."
                },
                {
                    "number": 8,
                    "text": "Ket idi naited ni Nephi ti kasuratan, ket indissona iti sangoda, kinitana ida ket kinunana:"
                },
                {
                    "number": 9,
                    "text": "Pudno kunak kadakayo, binilinko ti katulongak a ni Samuel, a Lamanite, a nasken a mangpaneknek kadagitoy a tao, nga iti aldaw nga igloria ti Ama ti naganna kaniak nga adu kadagiti santo ti rumbeng a bumangon manipud iti patay, ken rumbeng nga agparang kadagiti adu, ken masapul nga agpaay kadakuada. Ket kinunana kadakuada: Saan kadi a kasta?"
                },
                {
                    "number": 10,
                    "text": "Ket simmungbat dagiti disipulona kenkuana ket kinunada: Wen, Apo, nangipadto ni Samuel babaen iti balikasmo, ket natungpalda amin."
                },
                {
                    "number": 11,
                    "text": "Ket kinuna ni Jesus kadakuada: Apay a saanyo nga insurat daytoy a banag, nga adu a santo ti nagungar ken nagparang iti adu ken nagpaay kadakuada?"
                },
                {
                    "number": 12,
                    "text": "Ket napasamak a nalagip ni Nephi a saan a naisurat daytoy a banag."
                },
                {
                    "number": 13,
                    "text": "Ket napasamak nga imbilin ni Jesus a masapul a maisurat; ngarud naisurat a kas iti imbilinna."
                },
                {
                    "number": 14,
                    "text": "Ket ita napasamak nga idi naipalawagen ni Jesus ti nasantuan a kasuratan, nga insuratda, imbilinna kadakuada nga isuroda dagiti banag nga impalawagna."
                }
            ]
        },
        "/study/scriptures/bofm/3-ne/24": {
            "uri": "/study/scriptures/bofm/3-ne/24",
            "title": "3 Nephi 24",
            "data_type": "chapter",
            "chapter_name": "Kapitulo 24",
            "chapter_summary": [
                "Isagananto ti mensahero ti Apo ti dalan ti Maikadua a Yaay—Agtugawto ni Cristo a mangukom—Mabilin ti Israel nga agbayad iti apagkapullo ken datdaton—Maidulin ti libro ti pakalaglagipan—Idilig iti Malakias 3. Agarup K.P. 34."
            ],
            "verses": [
                {
                    "number": 1,
                    "text": "Ket napasamak a binilinna ida a rumbeng nga isuratda dagiti balikas nga inted ti Ama ken ni Malakias, a nasken nga ibagana kadakuada. Ket napasamak nga impalawagna kadakuada kalpasan ti pannakaisuratda. Ket dagitoy ti balikas nga imbagana kadakuada, a kinunana: Kastoy ti imbaga ti Ama ken ni Malakias—Adtoy, ibaonkonto ti mensaherok, ket isaganananto ti dalanko, ket ti Apo a birokenyo kellaatto a dumteng iti templona, uray ti mensahero ti katulagan, a kalikagumanyo; adtoy, umayto, kinuna ti Apo ti Pangen."
                },
                {
                    "number": 2,
                    "text": "Ngem asino ti makaandur agingga iti aldaw ti yaayna, ket asinonto ti makalasat inton agparang? Ta mayarigto a kas apuy a manggugor, ken kaslanto naingel a sabon."
                },
                {
                    "number": 3,
                    "text": "Ket agtugawto a mangpasileng ken mangpatarnaw iti pirak; ket patarnawennanto dagiti lallaki nga annak ni Levi, ket dalusannanto ida a kas iti balitok ken pirak; tapno makaidatagdanto iti Apo iti daton ti kinalinteg."
                },
                {
                    "number": 4,
                    "text": "Iti kasta makaay-ayonto iti Apo ti daton ti Juda ken ti Jerusalem, a kas kadagiti aldaw idi ugma ken kas kadagiti tawen idi punganay."
                },
                {
                    "number": 5,
                    "text": "Ket umasidegakto kadakayo iti panangukom; ken naalibtakakto a saksi a maibusor kadagiti manggagamud, ken maibusor kadagiti mannakikamalala, ken maibusor kadagiti naulbod a managsapata, ken maibusor kadagiti mangilupit iti mangmangged kadakuada, iti balo a babbai ken kadagiti awanan ama, ken kadagiti di mangpasangbay iti ganggannaet ken saan nga agbuteng kaniak, kinuna ti Apo ti Pangen."
                },
                {
                    "number": 6,
                    "text": "Ta siak ti Apo, diak agbaliw; ngarud saankayo a maungaw nga annak ni Jacob."
                },
                {
                    "number": 7,
                    "text": "Uray pay kadagidi aldaw dagiti ammayo tinallikudanyon dagiti pagannurotak, ket saanyo a tinungpal ida. Agsublikayo kaniak, ket agsubliakto kadakayo, kinuna ti Apo ti Pangen. Ngem kunayo: Ania ti pagsublianminto?"
                },
                {
                    "number": 8,
                    "text": "Takawan kadi ti tao ti Dios? Nupay kasta tinakawandak. Ngem kunayo: Iti ania ti nangtakawanmi kenka? Kadagiti apagkapullo ken datdaton."
                },
                {
                    "number": 9,
                    "text": "Nailunodkayo iti lunod, ta tinakawandak, uray pay daytoy sibubukel a pagilian."
                },
                {
                    "number": 10,
                    "text": "Yegyo ti amin nga apagkapullo iti kamalig, tapno mapaadda ti karne iti balayko; ket padasendak ita iti daytoy, kinuna ti Apo ti Pangen, no diakto lukatan kadakayo dagiti tawa ti langit, ket ibuyatko kadakayo ti parabur, nga awanto ti umdas a siled a manglaon."
                },
                {
                    "number": 11,
                    "text": "Ket ungtakto ti manangdadael para iti pagimbaganyo, ket dinanto dadaelen dagiti bunga dagiti dagayo; uray ti ubasyo dinanto regregen dagiti bungana iti kinelleng sakbay ti umno a panawen, kinuna ti Apo ti Pangen."
                },
                {
                    "number": 12,
                    "text": "Ket amin a pagilian naganandakayto iti nagasat, ta dakayto ti namayengmeng a daga, kinuna ti Apo ti Pangen."
                },
                {
                    "number": 13,
                    "text": "Nadagsen dagiti balikasyo a maibusor kaniak, kinuna ti Apo. Nupay kasta kunayo: Ania ti insaomi a maikaniwas kenka?"
                },
                {
                    "number": 14,
                    "text": "Kinunayo: Ubbaw ti panagserbi iti Dios, ket ania ti gunggonami iti panangaywanmi iti ordinansana, ken iti pannagnami a silaladingit iti saklang ti Apo ti Pangen?"
                },
                {
                    "number": 15,
                    "text": "Ket ita ibagatayo a naragsak dagiti natangsit; wen, dagiti agar-aramid iti kinadangkes ti narang-ay; wen, naisalakan dagiti nangsulisog iti Dios."
                },
                {
                    "number": 16,
                    "text": "Kalpasanna masansan a nagsasarita dagiti nagbuteng iti Apo, ket ti Apo dimngeg ken nangipangag; ket maysa a libro a pakalaglagipan ti naisurat iti saklangna nga agpaay kadagiti nagbuteng iti Apo, ken dagiti nanglagip iti naganna."
                },
                {
                    "number": 17,
                    "text": "Ket kukuakto ida, kinuna ti Apo ti Pangen, iti aldaw nga aramidekto dagiti alahasko; ket igagakto ida a kas iti panangigaga ti tao iti anakna a nagserbi kenkuana."
                },
                {
                    "number": 18,
                    "text": "Kalpasanna agsublikayto ket mabigbigyonto ti paggidiatan dagiti nalinteg ken nadangkes, ti paggidiatan ti agserbi iti Dios ken ti saan nga agserbi kenkuana."
                }
            ]
        },
        "/study/scriptures/bofm/3-ne/25": {
            "uri": "/study/scriptures/bofm/3-ne/25",
            "title": "3 Nephi 25",
            "data_type": "chapter",
            "chapter_name": "Kapitulo 25",
            "chapter_summary": [
                "Mauramto dagiti natangsit ken nadangkes a kas iti naggapasan iti Maikadua a Yaay—Agsublinto ni Elias a propeta sakbay dayta naindaklan ken nakaal-alingget nga aldaw—Idilig iti Malakias 4. Agarup K.P. 34."
            ],
            "verses": [
                {
                    "number": 1,
                    "text": "Ta adtoy, umay ti aldaw a manguram a kasla pugon; ket amin dagiti natangsit, wen, ken amin dagiti agaramid iti dinadangkes, kasladanto naggapasan; ket uramento ida ti aldaw nga umay, kinuna ti Apo ti Pangen, a dinto mangitedda kadakuada iti uray ramut wenno sanga."
                },
                {
                    "number": 2,
                    "text": "Ngem kadakayo nga agbuteng iti naganko, lumgakto ti Anak ti Kinalinteg nga addaan makapasalun-at a paypayak; ket mapan ken dumakkelkayto a kasla kadagiti urbon iti apon."
                },
                {
                    "number": 3,
                    "text": "Ket iludekyonto dagiti nadangkes; ta dapodanto iti sakaananyo iti aldaw nga aramidek daytoy, kinuna ti Apo ti Pangen."
                },
                {
                    "number": 4,
                    "text": "Lagipenyo ti linteg ni Moises, ti adipenko, nga imbilinko kenkuana idiay Horeb nga agpaay iti amin nga Israel, nga addaan iti alagaden ken pangngeddeng."
                },
                {
                    "number": 5,
                    "text": "Adtoy, ibaonkonto kadakayo ni Elias a propeta iti sakbay ti yaay ti naindaklan ken nakaal-alingget nga aldaw ti Apo;"
                },
                {
                    "number": 6,
                    "text": "Ket iturongnanto ti puso dagiti amma kadagiti annak, ken ti puso dagiti annak kadagiti ammada, no saan umayak ket saplitek ti daga iti lunod."
                }
            ]
        },
        "/study/scriptures/bofm/3-ne/26": {
            "uri": "/study/scriptures/bofm/3-ne/26",
            "title": "3 Nephi 26",
            "data_type": "chapter",
            "chapter_name": "Kapitulo 26",
            "chapter_summary": [
                "Ipalawag ni Jesus ti amin a banag manipud iti punganay agingga iti panungpalan—Agsao dagiti maladaga ken ubbing iti nakaskasdaaw a bambanag a saan a mabalin a maisurat—Addaan dagiti adda iti Simbaan ni Cristo kadagiti banag nga agpapada. Agarup K.P. 34."
            ],
            "verses": [
                {
                    "number": 1,
                    "text": "Ket ita napalabas nga idi naibaga ni Jesus dagitoy a banag impalawagna iti ummong; ket impalawagna ti amin a banag kadakuada, dadakkel ken babassit."
                },
                {
                    "number": 2,
                    "text": "Ket kinunana: Dagitoy nasantuan a kasuratan, nga awan kadakayo, imbilin ti Ama a rumbeng nga itedko kadakayo; gapu ta nakemna a rumbeng a maitedda kadagiti sumaruno a kaputotan."
                },
                {
                    "number": 3,
                    "text": "Ket impalawagna amin a banag, manipud pay idi punganay agingga iti kanito nga idadateng ti pannakaigloriana—wen, uray amin a banag a rumbeng nga umay iti rabaw ti daga, uray agingga iti pannakarunaw dagiti elemento gapu iti pudot, ken malukot ti daga a kas iti papel, ket mapukaw ti langit ken daga;"
                },
                {
                    "number": 4,
                    "text": "Ken uray ti naindaklan ken maudi nga aldaw, inton sumaklang iti Dios ti amin a tao, ken amin nga agkakabagian, ken amin a pagilian ken pagsasao, tapno maukomda iti aramidda, nasayaatda man wenno dakesda—"
                },
                {
                    "number": 5,
                    "text": "No agsingsingpetda, tapno matun-oyanda ti panagungar iti agnanayon a biag; ken no dakesda, tapno dida makaaon iti panagungar ti pannakailunod; ta agsupadida, ti maysa iti maysa nga ima ket ti sabali iti sabali nga ima, babaen iti asi, ken ti linteg, ken kinasanto nga adda ken ni Cristo, nga addan sakbay a nangrugi ti lubong."
                },
                {
                    "number": 6,
                    "text": "Ket ita awan ti maisurat iti daytoy a libro uray ti maika-sangagasut a paset dagiti banag a pudno nga insuro ni Jesus kadagiti tao;"
                },
                {
                    "number": 7,
                    "text": "Ngem adtoy linaon dagiti pinanid ni Nephi ti ad-adu a paset dagiti banag nga insurona kadagiti tao."
                },
                {
                    "number": 8,
                    "text": "Ket naisuratko dagitoy a banag, a nababbaba a paset ngem dagiti banag nga insurona kadagiti tao; ket naisuratko ida iti panggep a mayeg manen kadagitoy a tao, manipud kadagiti Gentil, babaen dagiti balikas nga insawang ni Jesus."
                },
                {
                    "number": 9,
                    "text": "Ket inton maawatda daytoy, ta kasapulan nga umuna nga adda kadakuada, tapno mapadas ti pammatida, ket no mamatidanto kadagitoy a banag isunton ti pannakaiparangarang kadakuada dagiti nain-indaklan a banag."
                },
                {
                    "number": 10,
                    "text": "Ket no saanda a mamati kadagitoy a banag, isunto ti pannakalapped dagiti nain-indaklan a banag nga umay kadakuada, agingga iti panangeddeng."
                },
                {
                    "number": 11,
                    "text": "Adtoy, dandanin isuratko ida, amin a naikitikit kadagiti pinanid ni Nephi, ngem imparit ti Apo, a kinunana: Tingitingek ti pammati dagiti taok."
                },
                {
                    "number": 12,
                    "text": "Ngarud siak, ni Mormon, isuratko dagiti banag nga imbilin kaniak ti Apo. Ket ita siak, ni Mormon, igibusko ti agsarita, ket rugiak nga isurat dagiti banag a naibilin kaniak."
                },
                {
                    "number": 13,
                    "text": "Ngarud, kayatko nga imutektekanyo a pudno nga insuro ti Apo dagiti tao, iti las-ud ti tallo nga aldaw; ket kalpasanna sinansanna ti nagpakita kadakuada, ken sinansanna ti nangpirsay iti tinapay, ket binendisionanna, ket intedna kadakuada."
                },
                {
                    "number": 14,
                    "text": "Ket napasamak nga isu ti nangisuro ken nagpaay kadagiti nasao nga annak ti ummong, ket linukayanna dagiti dilada, ket nagsaoda kadagiti ammada iti naindaklan ken nakaskasdaaw a banag, a nain-indaklan pay ngem dagiti naipaltiingna kadagiti tao; ket linukayanna dagiti dilada tapno makasaoda."
                },
                {
                    "number": 15,
                    "text": "Ket napasamak a kalpasan ti yuulina sadi langit—iti maikadua a panangiparangna iti bagina kadakuada, ket napan iti Ama, kalpasan ti panangagasna iti isu amin a masakitda, ken dagiti lugpida, ken linukatanna ti mata dagiti bulsekda, ken linukatanna ti lapayag dagiti tuleng, ken inaramidna pay ti amin a kita ti panangagas kadakuada, ken pinagbiagna ti maysa a natay, ken impakitana ti pannakabalinna kadakuada, ket immuli iti Ama—"
                },
                {
                    "number": 16,
                    "text": "Adtoy, napasamak a nagtitipon ti ummong iti kabigatanna, ket padapada a nakita ken nangngegda dagitoy nga ubbing; wen, uray dagiti maladaga linukatanda ti ngiwatda ket insaoda dagiti nakaskasdaaw a banag; ket maiparit ti banag nga insaoda ta awan koma ti siasino man a tao a mangisurat kadagitoy."
                },
                {
                    "number": 17,
                    "text": "Ket napasamak a nangrugi dagiti disipulo a pinili ni Jesus manipud iti dayta a kanito a nangbuniag ken nangisuro iti amin nga umasideg kadakuada; ken kas iti kaadu ti nabuniagan iti nagan ni Jesus ti napnuan iti Espiritu Santo."
                },
                {
                    "number": 18,
                    "text": "Ket adu kadakuada ti nakakita ken nakangngeg iti saan a maisarita a banag, a saan a nainkalintegan nga isurat."
                },
                {
                    "number": 19,
                    "text": "Ket nangisuroda, ken nagpaayda iti tunggal maysa; ket adda amin pagpapadaan ti tunggal maysa kadakuada, nasayaat ti pannakikadua ti tunggal tao, iti maysa ken maysa."
                },
                {
                    "number": 20,
                    "text": "Ket napasamak nga inaramidda amin ti imbilin ni Jesus kadakuada."
                },
                {
                    "number": 21,
                    "text": "Ket naawagan iti simbaan ni Cristo dagiti nabuniagan iti nagan ni Jesus."
                }
            ]
        },
        "/study/scriptures/bofm/3-ne/27": {
            "uri": "/study/scriptures/bofm/3-ne/27",
            "title": "3 Nephi 27",
            "data_type": "chapter",
            "chapter_name": "Kapitulo 27",
            "chapter_summary": [
                "Ibilin ni Jesus kadakuada a nagananda ti Simbaan iti naganna—Ti misionna ken ti pannubbotna ti pakabuklan ti ebangheliona—Maibilin ti panagbabawi ken panagpabuniag ti tao tapno mapasanto babaen ti Espiritu Santo—Agbalinda a kas ken ni Jesus. Agarup K.P. 34–35."
            ],
            "verses": [
                {
                    "number": 1,
                    "text": "Ket napasamak a bayat ti panagdaliasat ken panangikaskasaba dagiti disipulo ni Jesus kadagiti banag a nangngegan ken nakitada, ken panangbuniagda iti nagan ni Jesus, napasamak a nagtitipon dagiti disipulo ket nagkaykaysada iti napasnek a panagkararag ken panagayuno."
                },
                {
                    "number": 2,
                    "text": "Ket imparang manen ni Jesus ti bagina kadakuada, agsipud ta agkarkararagda iti Ama iti naganna; ket dimteng ni Jesus ket nagtakder iti tengngada, ket kinunana kadakuada: Ania ti kayatyo nga itedko kadakayo?"
                },
                {
                    "number": 3,
                    "text": "Ket kinunada kenkuana: Apo, kayatmi koma nga ibagam ti nagan a pangnaganmi ti daytoy a simbaan; agsipud ta adda saan a pagkikinnaawatan dagiti tao maipapan iti daytoy a banag."
                },
                {
                    "number": 4,
                    "text": "Ket kinuna ti Apo kadakuada: Pudno, pudno, kunak kadakayo, apay nga agtanabutob ken agririri dagiti tao gapu iti daytoy a banag?"
                },
                {
                    "number": 5,
                    "text": "Saanda kadi a binasa dagiti nasantuan a kasuratan, nga agkuna a masapul a kupikopanyo ti nagan ni Cristo, nga isu ti naganko? Agsipud ta iti daytoy a nagan ti pannakaawagyo iti ud-udina nga aldaw;"
                },
                {
                    "number": 6,
                    "text": "Ket siasino man a mangkupikop iti naganko, ken agitured agingga iti panungpalan, isu ti maisalakan iti ud-udina nga aldaw."
                },
                {
                    "number": 7,
                    "text": "Ngarud, ania man nga aramidenyo, aramidenyo iti naganko; ngarud nagananyo ti simbaan iti naganko; ken umawagkayo iti Ama iti naganko tapno bendisionanna ti simbaan gapu kaniak."
                },
                {
                    "number": 8,
                    "text": "Ket kasano nga agbalin a simbaanko no di met maawagan iti naganko? Ta no maawagan ti simbaan iti nagan ni Moises, maawagan iti simbaan ni Moises; wenno simbaan ti tao no maawagan iti nagan ti tao; ngem no maawagan iti naganko simbaanko dayta, no naipatakder dayta a maibatay iti ebangheliok."
                },
                {
                    "number": 9,
                    "text": "Pudno kunak kadakayo, a dakayo ti nangipatakder iti ebangheliok; ngarud awaganyonto iti uray ania nga awag, iti naganko; ngarud no umawagkayo iti Ama, nga agpaay iti simbaan, no maaramat ti naganko imdengannakayo ti Ama;"
                },
                {
                    "number": 10,
                    "text": "Ket no naipatakder ti simbaan a maibatay iti ebangheliok iparangto ti Ama ti bukodna nga aramid iti dayta."
                },
                {
                    "number": 11,
                    "text": "Ngem no saan a naipatakder a maibatay iti ebangheliok, ket naipatakder a maibatay iti aramid ti tao, wenno iti aramid ti sairo, pudno kunak kadakayo adda ragsakda iti aramidda iti apagkanito, ket inton madamdama umay ti panungpalan, ket mapukandanto ken maipuruakda iti apuy, ket saandanton a makapagsubli."
                },
                {
                    "number": 12,
                    "text": "Ta sumurot kadakuada ti aramidda, gapu ta ti aramidda ti pakaigapuan ti pannakapukawda; ngarud laglagipenyo dagiti banag a naisaok kadakayo."
                },
                {
                    "number": 13,
                    "text": "Adtoy naitedkon kadakayo ti ebangheliok, ket daytoy ti ebanghelio nga intedko kadakayo—nga immayak ditoy lubong a mangaramid iti pagayatan ti Amak, gapu ta imbaonnak ti Amak."
                },
                {
                    "number": 14,
                    "text": "Ket imbaonnak ti Amak tapno mailansa iti krus; ket kalpasan ti pannakailansak iti krus, mayasideg koma amin a tao kaniak, tapno kas iti panangilansa kaniak ti tao, kasta met ti panangidatag ti ama iti tao, nga agtakder iti sangok, a maukom iti aramidda, no nasayaatda wenno dakesda—"
                },
                {
                    "number": 15,
                    "text": "Ket nailansaak gapu iti daytoy; ngarud, babaen ti pannakabalin ti Ama yasidegko amin a tao kaniak, tapno maukomda babaen ti aramidda."
                },
                {
                    "number": 16,
                    "text": "Ket mapasamakto, a siasino man nga agbabawi ken mabuniagan iti naganko magunggonaanto; ket no agibtur agingga iti panungpalan, adtoy, ibagakto nga awan basolna iti sango ti Amak inton tumakderak a mangukom iti lubong."
                },
                {
                    "number": 17,
                    "text": "Ket siasino man a saan a makaibtur agingga iti panungpalan, isu met laeng ti marsing ket maitappuak iti apuy, ket manipud iti dayta saandanton a makapagsubli, gapu iti linteg ti Ama."
                },
                {
                    "number": 18,
                    "text": "Ket daytoy ti balikas nga intedna iti annak ti tao. Ket gapu iti daytoy a gandat natungpalna dagiti balikas nga intedna, ket saan nga agulbod, ngem tungpalenna amin a saona."
                },
                {
                    "number": 19,
                    "text": "Ket awan ti narugit a banag a makastrek iti pagarianna; ngarud awan ti sumrek iti paginanaanna malaksid kadakuada a nanglaba iti kawesda iti darak, gapu iti pammatida, ken ti panangibabawida iti amin a basolda, ken ti kinatallugodda agingga iti panungpalan."
                },
                {
                    "number": 20,
                    "text": "Ita daytoy ti bilin: Agbabawikayo, amin nga adda iti daga, ket umaykayo kaniak ket mabuniagankayo iti naganko, tapno mapasantokayo babaen ti panangawat ti Espiritu Santo, tapno makapagtakderkayo nga awan mulitna iti sangok iti ud-udina nga aldaw."
                },
                {
                    "number": 21,
                    "text": "Pudno, pudno, kunak kadakayo, daytoy ti ebangheliok; ket ammoyo dagiti banag a rumbeng nga aramidenyo iti simbaanko; agsipud ta dagiti aramid a naimatanganyon nga inaramidko ti aramidenyonto met; ta no ania dayta nakitayo nga inaramidko kastanto met ti aramidenyo;"
                },
                {
                    "number": 22,
                    "text": "Ngarud no aramidenyo dagitoy a banag mabendisionankayo, gapu ta maitan-okkayto iti ud-udina nga aldaw."
                },
                {
                    "number": 23,
                    "text": "Isuratyo dagiti banag a nakita ken nangngeganyo, malaksid kadagiti maiparit."
                },
                {
                    "number": 24,
                    "text": "Isuratyo ti aramid dagitoy a tao, nga isunto, a kas iti naisuraten, iti dayta a naisurat."
                },
                {
                    "number": 25,
                    "text": "Ta adtoy, manipud iti libro a naisuraten, ken maisuratto, ti pakaukoman dagitoy a tao, ta babaen kadakuada maipakaammo iti tao ti ar-aramidda."
                },
                {
                    "number": 26,
                    "text": "Ket adtoy, naisurat amin a banag babaen iti Ama; ngarud maukomto ti lubong babaen iti libro a maisuratto."
                },
                {
                    "number": 27,
                    "text": "Ket ammuenyo a dakayonto ti ukom kadagitoy a tao, a mayalubog iti pangngeddeng nga itedkonto kadakayo, a nainkalintegan. Ngarud, ania a kita ti tao ti rumbeng a pagbalinanyo? Pudno kunak kadakayo, kas kaniak."
                },
                {
                    "number": 28,
                    "text": "Ket ita mapanak iti Ama. Ket pudno kunak kadakayo, maitedto kadakayo ti ania man a banag a dawatenyo iti Ama iti naganko."
                },
                {
                    "number": 29,
                    "text": "Ngarud, dumawatka, ket umawatkanto; agtuktokka, ket mailukatto kenka; ta isu a dumawat, umawat; ket kenkuana nga agtuktok, mailukatanto."
                },
                {
                    "number": 30,
                    "text": "Ket ita, adtoy, napalalo ti ragsakko, uray iti pannakapnek, gapu kadakayo, ken kasta met iti daytoy a kaputotan; wen, ket agrag-o met uray ti Ama, ken kasta met amin dagiti nasantuan nga anghel, gapu kadakayo ken iti daytoy a kaputotan; ta awan kadakuada ti mapukaw."
                },
                {
                    "number": 31,
                    "text": "Adtoy, kayatko a maawatanyo; kayatko a sawen dagiti sibibiag ita iti daytoy a kaputotan; ket awan kadakuada ti napukaw; ket naan-anay ti ragsakko kadakuada."
                },
                {
                    "number": 32,
                    "text": "Ngem adtoy, makapaladingit kaniak gapu iti maikapat a kaputotan manipud iti daytoy a kaputotan, agsipud ta naipanawda a baludna isu nga anak a lalaki ti manangdadael; agsipud ta ilakodak iti pirak ken iti balitok, ken kadagiti dadaelen ti simutsimot ken serreken dagiti mannanakaw ket takawenda. Ket sarungkarakto ida iti dayta nga aldaw, uray iti panangisublida iti aramid iti uloda."
                },
                {
                    "number": 33,
                    "text": "Ket napasamak nga idi nalpas ni Jesus nga ibaga dagitoy a sao kinunana kadagiti disipulona: Sumrekkayo iti nailet a ruangan; ta nailet ti ruangan, ken akikid ti dalan nga agturong iti biag, ket manmano ti makasarak; ngem nalawa ti ruangan, ken akaba ti dalan nga agturong iti patay, ket adu dagiti agdaliasat iti dayta, agingga iti yaay ti rabii, nga awan ti tao a makapagtrabaho."
                }
            ]
        },
        "/study/scriptures/bofm/3-ne/28": {
            "uri": "/study/scriptures/bofm/3-ne/28",
            "title": "3 Nephi 28",
            "data_type": "chapter",
            "chapter_name": "Kapitulo 28",
            "chapter_summary": [
                "Siam kadagiti Sangapulo-ket-dua ti agtarigagay ken pakaikarian ti tawid iti pagarian ni Cristo inton matayda—Tallo kadagiti Nephite ti agtarigagay ken maikkan iti pannakabalin a mangdaeg iti patay tapno agtalinaedda iti daga agingga iti yaay manen ni Cristo—Mabaliwanda ket makitada dagiti banag a saan a nainkalintegan a maisawang, ket agpapaayda ita kadagiti tao. Agarup K.P. 34–35."
            ],
            "verses": [
                {
                    "number": 1,
                    "text": "Ket napasamak idi naibagan ni Jesus dagitoy a balikas, nakisarita kadagiti disipulona, a saggaysa, a kinunana kadakuada: Ania ti tarigagayanyo kaniak, kalpasan ti ipapanko iti Amak?"
                },
                {
                    "number": 2,
                    "text": "Ket nagsaoda amin, malaksid ti tallo, a kinunada: Tarigagayanmi a kalpasan ti panagbiagmi iti rumbeng a panawen a kas tao, ti panagpapaaymi, a nangayabam kadakami, agpatingganto koma, tapno nadaras ti yaaymi kenka dita pagariam."
                },
                {
                    "number": 3,
                    "text": "Ket kinunana kadakuada: Bendisionankayo agsipud ta tinarigagayanyo daytoy a banag kaniak; ngarud, kalpasan ti panagtawenyo iti pitopulo-ket-dua umaykayo kaniak iti pagariak; ket masarakanyo iti dennak ti inana."
                },
                {
                    "number": 4,
                    "text": "Ket idi nalpas a nagsarita kadakuada, sinangona dagiti tallo, ket kinunana kadakuada: Ania ti tarigagayyo nga aramidek kadakayo, inton mapanakon ken Ama?"
                },
                {
                    "number": 5,
                    "text": "Ket nagladingitda iti puspusoda, agsipud ta saanda a kayat nga ibaga kenkuana ti banag a kayatda."
                },
                {
                    "number": 6,
                    "text": "Ket kinunana kadakuada: Adtoy, ammok ti kapanunotanyo, ket tarigagayanyo ti banag a kinayat ni Juan, ti ay-ayatek, a kaduak iti panangaskasabak, sakbay ti panangbangon dagiti Hudio ti krus a nakailansaak."
                },
                {
                    "number": 7,
                    "text": "Ngarud, ad-adu a parabur ti umay kadakayo ta saanyonto a pulos a mapadasan ti matay; ngem agbiagkayonto a mangsaksi iti amin nga aramid ti Ama kadagiti annak ti tao, nga agingga iti pannakatungpal ti amin a banag babaen ti pagayatan ti Ama, inton umayak a nagloriaan iti pannakabalin ti langit."
                },
                {
                    "number": 8,
                    "text": "Ken diyonto mapadasan ti saem ni patay uray inton kaano man; ngem inton umayak iti gloriak mabaliwankayonto iti apagkirem manipud iti pannakatay ken iti kinaagnanayon; ket kalpasanna mabendisionankayonto iti pagarian ti Amak."
                },
                {
                    "number": 9,
                    "text": "Ket manen, dinakayto kapten ti sakit bayat ti panagnaedyo iti lasag, uray ti ladingit malaksid laeng no gapu iti basol ti lubong; ket aramidek amin dagitoy gapu iti banag a tinarigagayanyo kaniak, agsipud ta kayatyo a yeg koma dagiti kararua ti tao kaniak, bayat ti kaadda pay laeng ti lubong."
                },
                {
                    "number": 10,
                    "text": "Gapu iti daytoy maaddaankayto iti naan-anay a ragsak; ket agtugawkayto iti pagarian ti Amak; wen, naan-anayto ti ragsakyo, a kasla iti kinaan-anay ti ragsak nga inted ti Ama kaniak; ket kaslakayonto kaniak, ket kaslaakto iti Ama; ket ti Ama ken siak maymaysa;"
                },
                {
                    "number": 11,
                    "text": "Ket paneknekan ti Espiritu Santo ti kasuratan ti Ama ken kasta met kaniak; ket inted ti Ama ti Espiritu Santo kadagiti annak ti tao, gapu kaniak."
                },
                {
                    "number": 12,
                    "text": "Ket napasamak nga idi maisawang ni Jesus dagitoy a balikas, kinuldingna ti tunggal maysa kadakuada iti ramayna malaksid dagiti tallo nga agbati, ket pimmanawen."
                },
                {
                    "number": 13,
                    "text": "Ket adtoy, nalukatan ti langit, ket nagpalangitda, ket nakita ken nangngegda dagiti saan a maisarita a banag."
                },
                {
                    "number": 14,
                    "text": "Ket naiparit kadakuada ti mangyebkas; wenno saan a naited kadakuada ti pannakabalin a mangibaga kadagiti banag a nakitada ken nangngegda."
                },
                {
                    "number": 15,
                    "text": "Ket no addada man iti bagi wenno iti ruar ti bagi, saanda a maibaga; agsipud ta yarigda man ti kasla pannakabalbaliw ti langada, ta nagbaliwda manipud iti nainlasagan a bagi iti kinaan-anay a kasasaad, tapno maimatanganda dagiti banag ti Dios."
                },
                {
                    "number": 16,
                    "text": "Ngem napasamak a nagpaayda manen iti rabaw ti daga; nupay kasta saanda nga imbaga dagiti banag a nakita ken nangngegda, gapu iti bilin a naited kadakuada idiay langit."
                },
                {
                    "number": 17,
                    "text": "Ket ita, no matay wenno saanda a matay, manipud iti aldaw ti pannakabalbaliw ti langada, diak ammo;"
                },
                {
                    "number": 18,
                    "text": "Ngem kastoy ti kaadu ti ammok, babaen ti kasuratan a naited—napanda iti rabaw ti daga, ket nagpaayda kadagiti amin a tao, a mamagtitipon iti adu iti simbaan a mayat a mamati iti panangaskasabada; buniaganda ida, ket kas iti kaadu ti nabuniagan kasta met ti kaadu ti umawat iti Espiritu Santo."
                },
                {
                    "number": 19,
                    "text": "Ket imbalud ida dagiti saan a kameng ti simbaan. Ket saan ida a malaon ti pagbaludan, ta marpuogda."
                },
                {
                    "number": 20,
                    "text": "Ket naikalida iti uneg ti daga; ngem nasarangetda ti daga babaen ti balikas ti Dios, ken kasta met a babaen ti pannakabalinna naispalda manipud iti uneg ti daga; ket ngarud saanda a makakali iti abot nga umdas a pakaikalianda."
                },
                {
                    "number": 21,
                    "text": "Ket namitlo a naikabilda iti urno ngem saanda a nadangran."
                },
                {
                    "number": 22,
                    "text": "Ken namindua a naikabilda iti rukib ti atap nga ayup; ket adtoy nakipagay-ayamda kadagiti ayup a kas iti agsussuso nga urbon ti karnero, ket saanda a nadangran."
                },
                {
                    "number": 23,
                    "text": "Ket napasamak a napanda kadagiti amin a tao ni Nephi, ket inkasabada ti ebanghelio ni Cristo kadagiti amin a tao iti rabaw ti daga; ket namatida iti Apo, ket naitiponda iti simbaan ni Cristo, ket iti kasta nabendisionan dagiti tao iti dayta a kaputotan, kas mayalubog iti balikas ni Jesus."
                },
                {
                    "number": 24,
                    "text": "Ket ita siak, ni Mormon, isardengko pay laeng ti mangisalaysay iti maipapan kadagitoy a banag."
                },
                {
                    "number": 25,
                    "text": "Adtoy, isuratko koman ti nagan dagiti saan a nairaman iti ipapatay, ngem imparit ti Apo; ngarud, saanko nga isurat ida, agsipud ta nailemmengda manipud iti lubong."
                },
                {
                    "number": 26,
                    "text": "Ngem adtoy, naimatangak ida, ket nagpaayda kaniak."
                },
                {
                    "number": 27,
                    "text": "Ket adtoy mairamandanto kadagiti Gentil, ket dinto maammuan ida dagiti Gentil."
                },
                {
                    "number": 28,
                    "text": "Mairamandanto met kadagiti Hudio, ket dinto maammuan ida dagiti Hudio."
                },
                {
                    "number": 29,
                    "text": "Ket mapasamakto, inton makita ti Apo a maikanada iti siribna nga agpaayda kadagiti amin a naisina a tribu ti Israel, ken iti amin a pagilian, kakabsat, pagsasao ken tattao, ket mangisaklangdanto iti adu a kararua ken ni Jesus, a mabalin a matungpal ti tarigagayda, ken kasta met a gapu iti makaawis a pannakabalin ti Dios nga adda kadakuada."
                },
                {
                    "number": 30,
                    "text": "Ket mayarigda nga anghel ti Dios, ket inton umawagda iti Ama iti nagan ni Jesus mabalinda nga iparang ti bagida iti asino man a tao a madlawda a nasayaat."
                },
                {
                    "number": 31,
                    "text": "Ngarud, naindaklan ken nakaskasdaaw nga aramid ti inaramidda, sakbay ti naindaklan ken ti dumteng nga aldaw a manamnaman a makapagtakder ti amin a tao a sumaklang iti pangukoman ni Cristo;"
                },
                {
                    "number": 32,
                    "text": "Wen uray dagiti Gentil addanto naindaklan ken nakaskasdaaw a maaramidda, sakbay dayta aldaw ti panangukom."
                },
                {
                    "number": 33,
                    "text": "Ket no adda kadakayo ti amin a nasantuan a kasuratan a mangipakaammo kadagiti amin a nakaskasdaaw nga aramid ni Cristo, maammuanyonto, babaen dagiti balikas ni Cristo, nga awan duadua a dumteng dagitoy a banag."
                },
                {
                    "number": 34,
                    "text": "Ket asi pay dagiti saan a dumngeg iti balikas ni Jesus, ken dagiti pinilina nga imbaonna kadakuada; agsipud ta siasino man a saan nga umawat kadagiti balikas ni Jesus ken ti balikas dagiti imbaonna dinanto awaten ida iti maudi nga aldaw;"
                },
                {
                    "number": 35,
                    "text": "Ket nasaysayaat koma no saanda a nayanak. Gapu ta ipagarupyo kadi a maadaywanyo ti linteg ti napasakitan a Dios, isu nga indadanes ti tao, tapno dumteng ti pannakaisalakan?"
                },
                {
                    "number": 36,
                    "text": "Ket ita adtoy, bayat ti panagsaok maipapan kadakuada a pinili ti Apo, wen, uray ti tallo a naipangato idiay langit, a saanko nga ammo no nadalusanda manipud iti pannakatay agingga iti saan a pannakatay—"
                },
                {
                    "number": 37,
                    "text": "Ngem adtoy, iti pay la rugi ti panagsuratko, nagsaludsodakon iti Apo, ket imparangarangna kaniak a masapul nga adda panagbaliw a maaramid iti bagida, wenno kasapulan a ramananda ti patay;"
                },
                {
                    "number": 38,
                    "text": "Ngarud, tapno saanda a ramanan ti patay adda panagbaliw a naaramid iti bagida, tapno saanda a malak-am ti ut-ot, wenno liday malaksid laeng no gapu kadagiti basol ti lubong."
                },
                {
                    "number": 39,
                    "text": "Ita saan a maipada daytoy a panagbaliw iti dayta mapasamak iti maudi nga aldaw; ngem adda panagbaliw a naaramid kadakuada, kasta met nga awan ti bileg ni Satanas kadakuada, a dina ida masulisog; ken napasanto ti lasagda, a nasantuanda, ken saan a matengngel ida ti bileg ti daga."
                },
                {
                    "number": 40,
                    "text": "Ket iti daytoy a kasasaad agtalinaedda agingga iti aldaw a panangukom ni Cristo; ket iti dayta nga aldaw umawatdanto iti dakdakkel a panagbaliw, tapno maawatda iti pagarian ti Ama a saanen a rummuar, ngem makipagtaeng iti Dios nga agnanayon idiay langit."
                }
            ]
        },
        "/study/scriptures/bofm/3-ne/29": {
            "uri": "/study/scriptures/bofm/3-ne/29",
            "title": "3 Nephi 29",
            "data_type": "chapter",
            "chapter_name": "Kapitulo 29",
            "chapter_summary": [
                "1 Ti idadateng ti Libro ni Mormon ti pagilasinan a rinugianen ti Apo ti mangurnong iti Israel ken mangtungpal kadagiti katulaganna—Mailunodto dagiti mangtallikud kadagiti paltiing ken sagutna iti ud-udina nga aldaw. Agarup K.P. 34–35."
            ],
            "verses": [
                {
                    "number": 1,
                    "text": "Ket ita adtoy, kunak kadakayo nga inton makita ti Apo a maikanada, iti siribna, a dumteng dagitoy a sao kadagiti Gentil babaen ti balikasna, kalpasanna maammuanyo a mangrugin a maipatungpal ti katulagan nga inaramid ti Ama kadagiti annak ti Israel maipapan iti pannakaisublida iti daga a tinawidda."
                },
                {
                    "number": 2,
                    "text": "Ken mabalin a maammuanyo a dagiti balikas ti Apo, nga insao dagiti nasantuan a propeta, matungpalto amin; ket saan a masapul a kunaenyo nga itantan ti Apo ti yaayna kadagiti annak ti Israel."
                },
                {
                    "number": 3,
                    "text": "Ket saan a masapul a panunotenyo iti pusoyo nga ubbaw dagiti balikas a naisao, ta adtoy, laglagipen ti Apo ti katulagan nga inaramidna kadagiti taona iti balay ti Israel."
                },
                {
                    "number": 4,
                    "text": "Ket inton makitayo dagitoy a sao nga umay kadakayo, saanyon a mabalin nga itarayan dagiti aramid ti Apo, ta ti espada ti linteg adda iti makanawan nga imana; ket adtoy, iti dayta nga aldaw, no itarayanyo dagiti aramidna daytoyton ti mangkamat kadakayo."
                },
                {
                    "number": 5,
                    "text": "Ay-ay pay ti mangliklik kadagiti aramid ti Apo; wen, asi pay ti mangtallikudto ken ni Cristo ken dagiti aramidna."
                },
                {
                    "number": 6,
                    "text": "Wen, ay-ay pay ti mangtallikudto iti paltiing ti Apo, ken agkuna a saanen nga agtrabaho ti Apo babaen iti paltiing, wenno panangipadto, wenno babaen iti sagut, wenno babaen iti dila, wenno babaen iti panangagas, wenno babaen iti pannakabalin ti Espiritu Santo!"
                },
                {
                    "number": 7,
                    "text": "Wen, ken asi pay ti agkuna iti dayta nga aldaw, tapno makaala iti gunggona, nga awan ti milagro nga aramiden ni Jesucristo; ta ti siasino man a mangaramid iti kastoy agbalinto a kas iti lalaki nga anak ti manangdadael, kenkuana nga awanan asi, kas mayalubog iti balikas ni Cristo!"
                },
                {
                    "number": 8,
                    "text": "Wen, saanen a nasken nga agngayemngemkayo, wenno agpungtot, wenno mangay-ayam kadagiti Hudio, wenno siasino man a natda iti balay ti Israel; ta adtoy, laglagipen ti Apo ti tulagna kadakuada, ket tungpalenna ti inkarina kadakuada."
                },
                {
                    "number": 9,
                    "text": "Ngarud diyo panunoten a kabaelanyo a yakar ti kanawan nga ima ti Apo iti kanigid, tapno saanna nga ipatungpal ti panangeddeng iti pannakatungpal ti katulagan nga inaramidna iti balay ti Israel."
                }
            ]
        },
        "/study/scriptures/bofm/3-ne/30": {
            "uri": "/study/scriptures/bofm/3-ne/30",
            "title": "3 Nephi 30",
            "data_type": "chapter",
            "chapter_name": "Kapitulo 30",
            "chapter_summary": [
                "Mabilin dagiti Gentil iti ud-udina nga aldaw nga agbabawi, umasideg ken ni Cristo, ket maibilangda iti balay ti Israel. Agarup K.P. 34–35."
            ],
            "verses": [
                {
                    "number": 1,
                    "text": "Dumngegkayo, O dakayo a Gentil, ket denggenyo dagiti balikas ni Jesucristo, ti Anak ti sibibiag a Dios, nga imbilinna kaniak a kasaritak maipapan kadakayo, ta, adtoy binilinnak nga isuratko, a kinunana:"
                },
                {
                    "number": 2,
                    "text": "Tallikudanyo, dakayo amin a Gentil, dagiti nadangkes a wagasyo; ken agbabawikayo kadagiti dakes nga aramidyo, iti panagulbod ken panangallilawyo, ken pannakiabigyo, ken ti nalimed a kinarimonyo, ken ti panagrukbabyo kadagiti ladawan, ken iti panagpapatayyo, ken iti panaginsasaserdoteyo, ken ti panagiinnapalyo, ken ti panagpungpungtotyo, ken manipud iti amin a kinadangkes ken kinarukeryo, ket umaykayo kaniak, ket mabuniagankayo iti naganko, tapno awatenyo ti pannakaugas ti basolyo, tapno mapnuankayo iti Espiritu Santo, tapno maibilangkayo kadagiti taok nga adda iti balay ti Israel."
                }
            ]
        },
        "/study/scriptures/bofm/4-ne/1": {
            "uri": "/study/scriptures/bofm/4-ne/1",
            "title": "4 Nephi 1",
            "data_type": "chapter",
            "chapter_name": "Kapitulo 1",
            "chapter_summary": [
                "Mapasurot amin dagiti Nephite ken Lamanite iti Apo—Agpapadada iti amin a banag, panagaramid iti milagro, ken panagrang-ay iti pagilian—Rumsua kalpasan ti dua a siglo ti pannakabingaybingay, kinadakes, dagiti saan a pudno a simbaan ken pannakairurumen—Agpapada a nadangkes dagiti Nephite ken Lamanite kalpasan ti tallo gasut a tawen—Ilemmeng ni Ammaron dagiti sagrado a kasuratan. Agarup K.P. 35–321."
            ],
            "book_title": "Maikapat a Nephi",
            "book_intro": [
                "Pakaammuan kadagiti tao ni Nephi, babaen ti sinuratna."
            ],
            "verses": [
                {
                    "number": 1,
                    "text": "Ket napasamak a naglabas ti tallopulo-ket-uppat a tawen, ken kasta met ti tallopulo-ket-lima, ket adtoy nangipatakder dagiti disipulo ni Jesus iti simbaan ni Cristo iti amin a daga iti aglawlaw. Ket adu ti immasideg kadakuada, ket pudno a nagbabawida iti basbasolda, nabuniaganda iti nagan ni Jesus; ket inawatda met ti Espiritu Santo."
                },
                {
                    "number": 2,
                    "text": "Ket napasamak nga idi maika-tallopulo-ket-innem a tawen, napasurot dagiti amin a tao iti Apo, iti amin a daga, dagiti Nephite ken Lamanite, ket awan ti nagririri ken nagsisinnuppiat kadakuada, ket nasayaat ti panagkikinnaawatan ti tunggal maysa."
                },
                {
                    "number": 3,
                    "text": "Ket agpapadada iti amin a banag; ngarud awan ti nabaknang ken napanglaw, adipen ken siwawayawaya, ngem nawayada amin ken makipaglaklak-am iti nailangitan a sagut."
                },
                {
                    "number": 4,
                    "text": "Ket napasamak a napalabas met ti tallopulo-ket-pito a tawen, ket nagtultuloy pay laeng ti kinatalna ti pagilian."
                },
                {
                    "number": 5,
                    "text": "Ket adda naindaklan ken nakaskasdaaw nga inaramid dagiti disipulo ni Jesus, iti kasta nangagasda kadagiti masakit, ken pinagungarda dagiti natay, ken pinapagnada dagiti pilay, ken insublida ti panagkita dagiti bulsek, ken ti panagdengngeg dagiti tuleng; ken naaramid ti amin a kita ti milagro kadagiti annak ti tao; ket awan ti inaramidda a milagro a di nainaig iti nagan ni Jesus."
                },
                {
                    "number": 6,
                    "text": "Ket kastoy ti panaglabas ti tallopulo-ket-walo a tawen, kasta met ti maika-tallopulo-ket-siam, ken uppat-a-pulo-ket-maysa, ken ti uppat-a-pulo-ket-dua, wen, uray agingga iti uppat-a-pulo-ket-siam a tawen ti napalabas, ken kasta met ti limapulo-ket-maysa, ken ti limapulo-ket-dua; wen, ken agingga a limmabas ti limapulo-ket-siam a tawen."
                },
                {
                    "number": 7,
                    "text": "Ket pinagrang-ay ida ti Apo iti pagilian; wen, iti kasta nagipatakderda manen iti siudad kadagiti lugar a nakauraman ti siudad."
                },
                {
                    "number": 8,
                    "text": "Wen, impatakderda manen uray pay dayta dakkel a siudad ti Zarahemla."
                },
                {
                    "number": 9,
                    "text": "Ngem adu dagiti siudad a limned, ket ngimmato ti danum kadagitoy; ngarud saanen a napabaro dagitoy a siudad."
                },
                {
                    "number": 10,
                    "text": "Ket ita, adtoy, napasamak a pimmigsa dagiti tao ni Nephi, ket napardas ti yaaduda, ket nagbalinda a nasayaat ken makaay-ayo nga umili."
                },
                {
                    "number": 11,
                    "text": "Ket nagasawada, ken naited a kasimpungalan, ket naparaburanda iti adu a kari nga impaay ti Apo kadakuada."
                },
                {
                    "number": 12,
                    "text": "Ket saandan a sinurot dagiti aramid ken pagannurotan iti paglintegan ni Moises; ngem sinurotda dagiti bilin nga inawatda manipud iti Apo a Diosda, nga intultuloyda ti agayuno ken agkararag, ken aguummong tapno sangsangkamaysada nga agkararag ken dumngeg iti balikas ti Apo."
                },
                {
                    "number": 13,
                    "text": "Ket napasamak nga awan ti panagririnnupir kadagiti amin a tao, iti amin a pagilian; ngem adda dadakkel a milagro nga inaramid dagiti disipulo ni Jesus."
                },
                {
                    "number": 14,
                    "text": "Ket napasamak a napalabas ti maika-pitopulo-ket-maysa a tawen ken kasta met ti pitopulo-ket-dua a tawen, wen, iti ababa a pannao, agingga a pitopulo-ket-siam a tawen ti napalabas; wen, napalabasen uray ti sangagasut a tawen, ket dagiti disipulo ni Jesus, a pinilina, napan aminen iti paraiso ti Dios, malaksid kadagiti tallo a rumbeng nga agbati; ket adda dagiti dadduma a sabali a disipulo a naordenan iti lugarda; ken kasta met nga adu kadagita a kaputotan ti awanen."
                },
                {
                    "number": 15,
                    "text": "Ket napasamak nga awan ti panagririnnupir iti pagilian, gapu iti ayat ti Dios a nagnaed iti puso dagiti umili."
                },
                {
                    "number": 16,
                    "text": "Ket awan ti innapal, wenno panagpupungtot, wenno riribuk, wenno panagiinnabig, wenno panagulbod, wenno pammapatay, wenno ania man a kita ti panaggartem; ket pudno awanen ti naragragsak a tao kadagiti amin a tao a pinarsua ti Dios."
                },
                {
                    "number": 17,
                    "text": "Awan ti tulisan, wenno mammapatay, wenno adda Lamanite, wenno uray ania a kita ti -ite; ngem nagsangsangkamaysada, dagiti annak ni Cristo, ken agtawid iti pagarian ti Dios."
                },
                {
                    "number": 18,
                    "text": "Ket anian a naggasatda! Agsipud ta pinaraburan ti Apo ida iti amin nga aramidda; wen, ket naparaburanda ken nagrang-ayda agingga iti sangagasut-ket-sangapulo a tawen ti napalabas; ken idi nakalikuden ti umuna a kaputotan manipud ken ni Cristo, ket awan ti panagririnnupir iti pagilian."
                },
                {
                    "number": 19,
                    "text": "Ket napasamak a natay ni Nephi, a nangisurat iti daytoy maudi a kasuratan, (ket insuratna kadagiti pinanid ni Nephi), ket ti anakna a ni Amos ti nangisurat para kenkuana; ket insuratna met iti pinanid ni Nephi."
                },
                {
                    "number": 20,
                    "text": "Ket insuratna iti walopulo-ket-uppat a tawen, ket adda pay la talna iti pagilian, malaksid ti bassit a bilang ti umili nga immalsa iti simbaan ket inaramatda a nagan ti Lamanite; ngarud nangrugi manen nga adda Lamanite iti pagilian."
                },
                {
                    "number": 21,
                    "text": "Ket napasamak a natay met ni Amos, (ket sangagasut-ken-siam-a-pulo-ket-uppat a tawen manipud iti yaay ni Cristo), ket ti Anakna a ni Amos ti nangisurat iti kasuratan; ket isu met ti nangisurat kadagiti pinanid ni Nephi; ket naisurat met iti libro ni Nephi, nga isu daytoy a libro."
                },
                {
                    "number": 22,
                    "text": "Ket napasamak a dua gasut a tawen ti napalabas; ket natay amin ti maikadua a kaputotan malaksid ti sumagmamano."
                },
                {
                    "number": 23,
                    "text": "Ket ita siak, ni Mormon, kayatko a maammuanyo nga immadu ti tao, iti kasta naiwarasda iti rabaw ti daga, ket nagbalinda a nabaknang unay, gapu iti panagrang-ayda ken ni Cristo."
                },
                {
                    "number": 24,
                    "text": "Ket ita, iti daytoy maika-dua-gasut-ket-maysa a tawen nangrugi a timmanor kadakuada ti napasindayag, kas iti panagaruat iti nangina a kawes, ken amin a kita ti napintas a perlas, ken dagiti napintas a banag iti lubong."
                },
                {
                    "number": 25,
                    "text": "Ket manipud iti dayta a panawen saanen a gagangay kadakuada dagiti sanikua ken taraonda."
                },
                {
                    "number": 26,
                    "text": "Ket nangrugidan nga agsusupadi iti kasasaad; ket rinugianda ti agipatakder iti simbaan nga agpaay kadakuada tapno bumaknangda, ket inrugida ti mangtallikud iti pudno a simbaan ni Cristo."
                },
                {
                    "number": 27,
                    "text": "Ket napasamak nga idi naglabas ti dua-gasut-ket-sangapulo a tawen immadu ti simbaan iti pagilian; wen, immadu ti Simbaan nga agkuna nga ammoda ni Cristo, ngem ketdi tinallikudanda ti ad-adu a paset ti ebangheliona, iti kasta naaddaanda iti amin a kita ti kinadangkes, ket impaayda dagiti sagrado iti tao a di rumbeng nga umawat gapu iti saanna a pannakaikari."
                },
                {
                    "number": 28,
                    "text": "Ket immadu daytoy a simbaan iti kasta unay gapu iti basol, ken gapu iti pannakabalin ni Satanas a nagari iti pusoda."
                },
                {
                    "number": 29,
                    "text": "Ket manen, adda sabali a simbaan a nangtallikud ken ni Cristo; ket linalaisda ti pudno a simbaan ni Cristo, gapu iti kinapakumbaba ken pammatida ken ni Cristo; ket pinilawda ida gapu iti adu a milagro a naaramid kadakuada."
                },
                {
                    "number": 30,
                    "text": "Ngarud inaramatda ti bileg ken turay kadagiti disipulo ni Jesus a nakipagtaeng kadakuada, ket imbaludda ida; ngem gapu iti pannakabalin ti balikas ti Dios, nga adda kadakuada, narba ti pagbaludan, ket nagaramidda iti nabileg a milagro kadakuada."
                },
                {
                    "number": 31,
                    "text": "Nupay kasta, ken uray adda dagitoy a milagro, pinatangken dagiti tao ti puspusoda, ket kinalikagumanda a patayen ida, a kas iti panagkalikagum dagiti Hudio idiay Jerusalem a mangpatay ken ni Jesus, kas maibatay iti balikasna."
                },
                {
                    "number": 32,
                    "text": "Ket inserrekda ida iti umap-apuy nga urno, ket rimmuarda a di nadangran."
                },
                {
                    "number": 33,
                    "text": "Ket naiserrekda met iti rukib dagiti atap nga ayup, ket nakiay-ayamda kadagitoy a kas iti pannakiay-ayam ti ubing iti karnero; ket rimmuarda manipud kadagitoy, a saanda a nadangran."
                },
                {
                    "number": 34,
                    "text": "Nupay kasta, pinatangken dagiti umili ti puspusoda, agsipud iti panangipangulo kadakuada ti adu a saserdote ken saan a pudno a propeta a mangipatakder iti adu a simbaan, ken mangaramid iti amin a kita ti kinadakes. Ket dinangranda dagiti tao ni Jesus; ngem saan a bimmales dagiti tao ni Jesus. Ket kastoy ti pannakapukaw ti pammatida ken ti kinadangkesda, iti tinawen, agingga a napalabas ti dua-gasut-ket-tallopulo a tawen."
                },
                {
                    "number": 35,
                    "text": "Ket ita napasamak iti daytoy a tawen, wen, iti maika-dua-gasut-ken-tallopulo-ket-maysa a tawen, adda dakkel a pannakabingaybingay dagiti tao."
                },
                {
                    "number": 36,
                    "text": "Ket napasamak nga iti daytoy a tawen adda timpuar a tattao a maawagan iti Nephite, ket isuda ti pudno a mamati ken Cristo; ket adda maawagan kadakuada iti Lamanite—Jacobite, ken Josephite, ken Zoramite;"
                },
                {
                    "number": 37,
                    "text": "Ngarud dagiti pudno a mamati ken Cristo, ken ti pudno nga agdaydayaw ken Cristo, (mairaman kadakuada dagiti tallo a disipulo ni Cristo a nabati) ti naawagan a Nephite, ken Jacobite, ken Josephite, ken Zoramite."
                },
                {
                    "number": 38,
                    "text": "Ket napasamak a maawagan dagiti nangtallikud iti ebanghelio iti Lamanite, ken Lemuelite, ken Ishmaelite; ket saan a napukaw ti pammatida, ngem siaayatda a simmuppiat iti ebanghelio ni Cristo; ket insuroda dagiti annakda a di mamati, a kas kadagiti ammada, manipud pay idi punganay, kimmapsut met ti panamatida."
                },
                {
                    "number": 39,
                    "text": "Ket gapu dayta iti kinadangkes ken kinarimon dagiti ammada, a kas idi punganay. Ket naisuroda a gumura kadagiti annak ti Dios, kas iti pannakaisuro dagiti Lamanite a manggura kadagiti annak ni Nephi manipud idi punganay."
                },
                {
                    "number": 40,
                    "text": "Ket napasamak a dua-gasut-ken-uppat-a-pulo-ket-uppat a tawen ti napalabas, ket kastoy ti inaramid dagiti tao. Ket kaaduan kadagiti nadangkes a tao ti nagbalin a napigsa, ket ad-aduda ngem ti bilang dagiti tao ti Dios."
                },
                {
                    "number": 41,
                    "text": "Ket intuloyda ti nagipatakder iti simbaan nga agpaay kadakuada, ket inarkosanda iti adu a kita ti napapateg a banag. Ket kastoy ti panaglabas ti dua-gasut-ket-lima-pulo a tawen, ken kasta met ti dua-gasut-ket-innem-a-pulo a tawen."
                },
                {
                    "number": 42,
                    "text": "Ket napasamak nga inrugi manen dagiti nadangkes nga umili a pabilgen ti nalimed a sinnapata ken kinnunsabo ni Gadianton."
                },
                {
                    "number": 43,
                    "text": "Ken kasta met a nangrugi a pimmalangguad ti puso dagiti tao a maawagan a tao ni Nephi, gapu iti nalabes a kinabaknangda, ken nagbalinda a napasindayag a kas kadagiti kakabsatda, a dagiti Lamanite."
                },
                {
                    "number": 44,
                    "text": "Ket manipud iti daytoy a panawen nangrugi dagiti disipulo nga agladingit gapu kadagiti basol ti lubong."
                },
                {
                    "number": 45,
                    "text": "Ket napasamak nga idi limmabas ti tallo gasut a tawen, agpada a nagbalin a nadangkes dagiti tao ni Nephi ken dagiti Lamanite a kas iti tunggal maysa."
                },
                {
                    "number": 46,
                    "text": "Ket napalabas a nagwaras dagiti tulisan ni Gadianton iti amin a daga; ket awan ti nalinteg malaksid dagiti disipulo ni Jesus. Ket adu ti balitok ken pirak a naidulinda, ket nagsaedda iti amin a kita ti panagsaed."
                },
                {
                    "number": 47,
                    "text": "Ket napasamak a kalpasan ti tallo-gasut-ket-lima a tawen, (ken nagtalinaed pay laeng dagiti umili iti kinadangkes) natay ni Amos; ket ti kabsatna, ni Ammaron, ti nangisurat iti kasuratan."
                },
                {
                    "number": 48,
                    "text": "Ket napasamak nga idi tallo-gasut-ket-duapulo a tawen ti napalabas, inlemmeng ni Ammaron, kas ti Espiritu Santo, ti kasuratan a sagrado—wen, uray amin dagiti nasagraduan a kasuratan a nagiinnallawatan dagiti kaputotan, a sagrado—uray agingga iti maika-tallo-gasut-ket-duapulo a tawen manipud iti yaay ni Cristo."
                },
                {
                    "number": 49,
                    "text": "Ket inlemmengna dagitoy iti Apo, tapno umaydanto manen kadagiti nabati iti balay ni Jacob, kas maibatay kadagiti padto ken kari ti Apo. Ket kastoy ti naggibusan ti kasuratan ni Ammaron."
                }
            ]
        },
        "/study/scriptures/bofm/morm/1": {
            "uri": "/study/scriptures/bofm/morm/1",
            "title": "Mormon 1",
            "data_type": "chapter",
            "chapter_name": "Kapitulo 1",
            "chapter_summary": [
                "Iwanwan ni Ammaron ni Mormon maipapan iti sagrado a kasuratan—Mangrugi ti gubat iti nagbaetan dagiti Nephite ken Lamanite—Mayadayo dagiti Tallo a Nephite—Agtultuloy ti kinadangkes, kaawan ti pammati, panaggamud, ken panagan-anito. Agarup K.P. 321–326."
            ],
            "book_title": "Ti Libro ni Mormon",
            "verses": [
                {
                    "number": 1,
                    "text": "Ket ita siak, ni Mormon, aramidek ti kasuratan dagiti banag a nakita ken nangngegak, ket awagak iti Libro ni Mormon."
                },
                {
                    "number": 2,
                    "text": "Ket kadagidi panawen nga indulin ni Ammaron dagiti kasuratan ti Apo, immay kaniak, (dandaniak agtawen iti sangapulo, ket nangrugiak a nasursuruan iti kas ti pannakaisuro dagiti kailiak) ket kinuna ni Ammaron kaniak: Maimatangak a nasimbengka nga ubing, ket napardaska nga agpaliiw;"
                },
                {
                    "number": 3,
                    "text": "Ngarud, inton dandanika agtawen iti duapulo-ket-uppat kayatko a lagipem dagiti banag a naimatangam maipapan kadagitoy a tao; ket inton addaka iti dayta a tawen mapanka iti ili ti Antum, iti turod a maawagan iti Shim; ket idiay indulinko iti Apo, amin dagiti sagrado a kinitikitan a maipapan kadagitoy a tao."
                },
                {
                    "number": 4,
                    "text": "Ket adtoy, alaemto ti pinanid ni Nephi, ket ibatimto ti dadduma iti lugar a nagyananda; ket ikitikitmonto iti pinanid ni Nephi amin dagiti banag a napaliiwmo maipapan kadagitoy a tao."
                },
                {
                    "number": 5,
                    "text": "Ket siak, ni Mormon a naggapu iti kaputotan ni Nephi, (ket Mormon ti nagan ti amak) malagipko dagiti banag nga imbilin ni Ammaron kaniak."
                },
                {
                    "number": 6,
                    "text": "Ket napasamak a siak, nga agtawen iti sangapulo-ket-maysa, intundanak ti amak iti ili nga agpaabagatan, nga agturong iti ili a Zarahemla."
                },
                {
                    "number": 7,
                    "text": "Napidipid ti sangabukel a daga iti pasdek, ket dandani kasla kaadu ti anay ti baybay dagiti tao."
                },
                {
                    "number": 8,
                    "text": "Ket napasamak iti daytoy a tawen a nangrugi ti gubat kadagiti Nephite, a binukel dagiti Nephite, Jacobite ken dagiti Josephite ken dagiti Zoramite; ket gubat daytoy dagiti Nephite, ken Lamanite ken Lemuelite ken dagiti Ishmaelite."
                },
                {
                    "number": 9,
                    "text": "Ita naawagan dagiti Lamanite ken dagiti Lemuelite ken dagiti Ishmaelite iti Lamanite, ket dua a buyot dagiti Nephite ken Lamanite."
                },
                {
                    "number": 10,
                    "text": "Ket napasamak a nangrugi ti gubat iti nagbeddengan ti Zarahemla, nga asideg ti dandanum ti Sidon."
                },
                {
                    "number": 11,
                    "text": "Ket napasamak a nangummong dagiti Nephite iti dakkel a bilang ti tao, nga ad-adu pay ngem iti tallopulo a ribu. Ket napasamak iti daytoy met laeng a tawen a namin-aduda a naggugubat, a nangabakan dagiti Nephite kadagiti Lamanite ket adu kadakuada ti napasag."
                },
                {
                    "number": 12,
                    "text": "Ket napasamak nga insardeng dagiti Lamanite ti gandatda, ket adda kappia a nagnaed iti pagilian; ket nagtultuloy ti kappia iti baet ti dandani uppat a tawen, ket awan ti nagayus a dara."
                },
                {
                    "number": 13,
                    "text": "Ngem nagari ti kinadangkes iti amin a pagilian, iti kasta innala ti Apo dagiti ay-ayatenna a disipulo. Ket nagsardeng ti aramid a milagro ken panangagas gapu iti makarimon nga aramid dagiti umili."
                },
                {
                    "number": 14,
                    "text": "Ket awan ti sagut manipud iti Apo, ket saan nga immay ti Espiritu Santo iti uray asino, gapu iti kinadangkes ken kaawan ti pammatida."
                },
                {
                    "number": 15,
                    "text": "Ket siak, nga agtawen iti sangapulo-ket-lima ken mabalin met nga addaan iti nasimbeng a kapanunotan, ngarud sinarungkarannak ti Apo, ket naramanan ken naammuak ti kinaimbag ni Jesus."
                },
                {
                    "number": 16,
                    "text": "Ket pinadasko ti nangasaba kadagitoy a tao, ngem narikpan ti ngiwatko, ket naparitanak a mangasaba kadakuada. Ta adtoy siaayatda a sumuppiat iti Diosda; ket nayadayo dagiti napateg a disipulo manipud iti pagilian, gapu iti kinadakesda."
                },
                {
                    "number": 17,
                    "text": "Ngem nagbatiak kadakuada, ngem naparitanak a mangasaba, gapu iti kinatangken ti puspusoda; ket gapu iti kinatangken ti puspusoda nailunod ti pagilian."
                },
                {
                    "number": 18,
                    "text": "Ket dagitoy tulisan ni Gadianton, a naggapu kadagiti Lamanite, nagsaknapda iti pagilian, iti kasta inrugi dagiti tao ti mangilemmeng kadagiti sanikuada iti uneg ti daga; ket nagpukaw dagitoy gapu ta inlunod ti Apo ti daga, tapno saanda a maiggaman, wenno matagikua manen."
                },
                {
                    "number": 19,
                    "text": "Ket napasamak nga adda dagiti manggagamud, ken managan-anito, ken salsalamangka; ket adda iti isu amin a daga ti pannakabalin ti sairo, a kas pannakatungpal dagiti amin a balikas ni Abinadi, ken ni pay Samuel a Lamanite."
                }
            ]
        },
        "/study/scriptures/bofm/morm/2": {
            "uri": "/study/scriptures/bofm/morm/2",
            "title": "Mormon 2",
            "data_type": "chapter",
            "chapter_name": "Kapitulo 2",
            "chapter_summary": [
                "Idauluan ni Mormon dagiti buyot a Nephite—Malayus ti daga iti dara ken nadawel a panagpatay—Agdung-aw ken agladingit dagiti Nephite iti leddaang dagiti nailunod—Lumabas ti naparaburan nga aldawda—Magun-od ni Mormon dagiti pinanid ni Nephi—Agtuloy ti gubgubat. Agarup K.P. 327–350."
            ],
            "verses": [
                {
                    "number": 1,
                    "text": "Ket napasamak iti dayta met la a tawen a nangrugi manen ti gubat iti nagbaetan dagiti Nephite ken dagiti Lamanite. Ket iti laksid ti kinaubingko pay, dakkel ketdi ti bagik; ngarud tinudingandak dagiti tao ni Nephi a mangidaulo kadakuada, wenno dadaulo dagiti buyotda."
                },
                {
                    "number": 2,
                    "text": "Ngarud napasamak nga iti maika-sangapulo-ket-innem a tawenko indauluak ti buyot dagiti Nephite, a maibusor kadagiti Lamanite; ngarud maika-tallo-gasut-ken-duapulo-ket-innem a tawen ti limmabas."
                },
                {
                    "number": 3,
                    "text": "Ket napasamak nga iti maika-tallo-gasut-ken-duapulo-ket-pito a tawen immay dagiti Lamanite kadakami iti nalaus ti kadakkelna a bileg, iti kasta kinaamak ida dagiti buyotko; ngarud saanda a makirupak, ket rinugianda ti nagsanud nga agturong kadagiti pagilian iti amianan."
                },
                {
                    "number": 4,
                    "text": "Ket napasamak a dimtengkami iti siudad ti Angola, ket sinakupmi ti siudad, ket nagsaganakami a mangsalaknib iti bagbagimi kadagiti Lamanite. Ket napasamak a trininseraanmi ti siudad iti amin a kabaelanmi; ngem iti laksid ti amin a trinserami immay dagiti Lamanite kadakami ket pinapanawdakami iti siudad."
                },
                {
                    "number": 5,
                    "text": "Ken kasta met a pinapanawdakami iti daga ti David."
                },
                {
                    "number": 6,
                    "text": "Ket nagnakami ken nakadanon iti daga ti Josue, nga adda iti nagbedngan ti igid ti baybay iti laud."
                },
                {
                    "number": 7,
                    "text": "Ket napasamak a naguummongkami kadagiti taomi iti kadarasan a kabaelanmi, tapno mabukelmi ida a sangsangkamaysa."
                },
                {
                    "number": 8,
                    "text": "Ngem adtoy, napno ti daga kadagiti mannanakaw ken kadagiti Lamanite; ket iti laksid ti nakaro a pannakadadael nga agur-uray kadagiti taok, saanda a nagbabawi kadagiti dakes nga aramidda; ngarud nagsaknap iti amin a rabaw ti daga ti dara ken nadawel a panagpapatay, nga agpadpada iti biang dagiti Nephite ken dagiti Lamanite; ket maysa a sangabukel a yaalsa iti amin a rabaw ti daga."
                },
                {
                    "number": 9,
                    "text": "Ket ita, addaan dagiti Lamanite iti ari, nga Aaron ti naganna; ket immay kadakami nga addaan iti buyot nga uppat-a-pulo-ket-uppat a ribu. Ket adtoy, pinasanguak iti uppat-a-pulo-ket-dua a ribu. Ket napasamak nga inabakko babaen ti buyotko ket linibasannak. Ket adtoy, naaramid amin dagitoy, ket limmabas ti tallo-gasut-ket-tallopulo a tawen."
                },
                {
                    "number": 10,
                    "text": "Ket napasamak a rinugian dagiti Nephite ti nagbabawi iti basbasolda, ket rinugianda ti immararaw a kas iti impadto ni Samuel a propeta; ta adtoy awan ti tao a makapagtalinaed iti kukuana, gapu kadagiti mannibrong, ken dagiti mannanakaw, ken dagiti nadawel a mammapatay, ken ti panagsalamangka, ken ti panagan-anito nga adda iti daga."
                },
                {
                    "number": 11,
                    "text": "Kasta ti panangrugi ti panagladladingit ken dungdung-aw iti amin a daga gapu kadagitoy a banag, ken kangrunaanna kadagiti tao ni Nephi."
                },
                {
                    "number": 12,
                    "text": "Ket napasamak nga idi siak, ni Mormon, nakitak ti panagdung-awda ken ti panagladladingitda ken ti leddaangda iti imatang ti Apo, nangrugi a nagragsak ti pusok iti unegko, iti pannakaammok iti kaasi ken ti naunday a panagitured ti Apo, ngarud impapanko a kaasianna ida tapno agbalinda manen a nalinteg a tattao."
                },
                {
                    "number": 13,
                    "text": "Ngem adtoy awan nagmamaayan daytoy a rag-ok, ta saan a panagbabawi ti nagleddaanganda, gapu iti kinaimbag ti Dios; ngem panagleddaang ketdi dagiti nailunod, gapu ta saan a kanayon nga ipalubos ti Apo nga agragsakda iti basol."
                },
                {
                    "number": 14,
                    "text": "Ket saanda a napan ken ni Jesus nga addaan iti nasneban a puspuso ken napnuan babawi nga espiritu, ngem inlunodda ti Dios, ken kinayatda a matay. Nupay kasta nakibalubalda iti espada para iti biagda."
                },
                {
                    "number": 15,
                    "text": "Ket napasamak a nagsubli manen kaniak ti leddaangko, ket nakitak a limmabas kadakuada ti aldaw ti parabur, nga agpadpada a naindagaan ken naespirituan; ta nakitak ti rinibu kadakuada a nadaleb iti nabatad a yaalsa iti Diosda, ket nagabsuonda a kasla ganagan iti rabaw ti daga. Ket kasta ti ilalabas ti tallo-gasut-ken-uppat-a-pulo-ket-uppat a tawen."
                },
                {
                    "number": 16,
                    "text": "Ket napasamak nga iti maika-tallo-gasut-ken-uppat-a-pulo-ket-lima a tawen nangrugi a linibasan dagiti Nephite dagiti Lamanite; ket nakamatda agingga a nakadanonda iti daga a Jashon, sakbay a malapdanda iti panagsanudda."
                },
                {
                    "number": 17,
                    "text": "Ket ita, asideg ti siudad ti Jashon iti daga a nangidulinan ni Ammaron kadagiti kasuratan iti Apo, tapno saanda a madadael. Ket adtoy napanak a maibatay iti balikas ni Ammaron, ket naalak dagiti pinanid ni Nephi, ken nangaramidak iti kasuratan a maipanggep kadagiti balikas ni Ammaron."
                },
                {
                    "number": 18,
                    "text": "Ket kadagiti pinanid ni Nephi ti nangaramidak iti sangabukel a pakaammuan iti amin a kinadangkes ken makarimon nga ar-aramid; ngem kadagitoy a pinanid nagparbengak a mangaramid iti sangabukel a pakaammuan iti kinadangkes ken makarimon nga ar-aramidda, ta adtoy, naimatangak ti agtultuloy a buya ti kinadangkes ken makarimon nga ar-aramid manipud pay idi naan-anayen ti pannakaimatangko kadagiti wagas ti tao."
                },
                {
                    "number": 19,
                    "text": "Ket ay-ayak pay gapu iti kinadangkesda; ta napno ti pusok iti leddaang gapu iti kinadangkesda, iti amin nga aldawko; nupay kasta, ammok a maitag-ayakto iti maudi nga aldaw."
                },
                {
                    "number": 20,
                    "text": "Ket napasamak nga itoy a tawen naanup ken napapanaw manen dagiti tao ni Nephi. Ket napasamak a napapanawkami agingga a nakadanonkami iti amianan a daga a naawagan iti Sem."
                },
                {
                    "number": 21,
                    "text": "Ket napasamak a trininseraanmi ti siudad ti Sem, ket inurnongmi iti uneg dagiti taomi agingga iti mabalin, tapno bareng maisalakanmi ida iti pannakadadael."
                },
                {
                    "number": 22,
                    "text": "Ket napasamak iti maika-tallo-gasut-ken-uppat-a-pulo-ket-innem a tawen nga immayda manen kadakami."
                },
                {
                    "number": 23,
                    "text": "Ket napasamak a kinasaok dagiti taok, ket sipipinget nga inallukoyko ida, a tumakderda a sibabatad iti sango dagiti Lamanite ket makirangetda para kadagiti assawada, ken kadagiti annakda, ken kadagiti balbalayda, ken kadagiti pagtaenganda."
                },
                {
                    "number": 24,
                    "text": "Ket tinukay ida dagiti balikasko a pinapigsa, iti kasta saanda a naglibas iti sango dagiti Lamanite, ngem nagtakderda a sibabatad a mangbusor kadakuada."
                },
                {
                    "number": 25,
                    "text": "Ket napasamak a nakisupangetkami kadagiti buyot ti tallopulo a ribu a maibusor iti limapulo a ribu. Ket napasamak a nagtakderkami iti sangoda a sipipinget ket linibasandakami."
                },
                {
                    "number": 26,
                    "text": "Ket napasamak nga idi naglibasda pinakamatmi ida kadagiti buyotmi, ket sinangomi manen ida, ken inabakmi ida; nupay kasta awan kadakami ti pigsa ti Apo; wen, nabatikami iti bagbagimi, ket saannakami a binayabay ti Espiritu ti Apo; ngarud kimmapsutkami a kas kadagiti kakabsatmi."
                },
                {
                    "number": 27,
                    "text": "Ket limdaang ti pusok gapu itoy nakaro a didigra kadagiti taok, gapu iti kinadangkesda ken dagiti makarimon nga aramidda. Ngem adtoy, intuloymi ti nangbusor kadagiti Lamanite ken dagiti tulisan ni Gadianton, agingga a nasakupmi manen dagiti daga a tawidmi."
                },
                {
                    "number": 28,
                    "text": "Ket limmabas ti maika-tallo-gasut-ken-uppat-a-pulo-ket-siam a tawen. Ket iti maika-tallo-gasut-ken-lima-pulo a tawen nangaramidkami kadagiti Lamanite ken kadagiti tulisan ni Gadianton iti tulag, a pakabingbingayan dagiti daga a tawidmi."
                },
                {
                    "number": 29,
                    "text": "Ket inted kadakami dagiti Lamanite ti daga iti amianan, wen, uray pay ti akikid a sumalpot iti daga iti abagatan. Ket intedmi kadagiti Lamanite ti amin a daga iti abagatan."
                }
            ]
        },
        "/study/scriptures/bofm/morm/3": {
            "uri": "/study/scriptures/bofm/morm/3",
            "title": "Mormon 3",
            "data_type": "chapter",
            "chapter_name": "Kapitulo 3",
            "chapter_summary": [
                "Yararaw ni Mormon ti panagbabawi dagiti Nephite—Maragpatda ti naindaklan a balligi ken bileg iti bukodda a pigsa—Agkedked ni Mormon a mangidaulo kadakuada, ket awanan iti pammati dagiti kararagna kadakuada—Awisen ti Libro ni Mormon dagiti sangapulo-ket-dua a tribu ti Israel a mamati iti ebanghelio. Agarup K.P. 360–362."
            ],
            "verses": [
                {
                    "number": 1,
                    "text": "Ket napasamak a saan nga immay manen dagiti Lamanite nakidangadang agingga a limmabas ti sangapulo a tawen. Ket adtoy, binatangak dagiti taok, dagiti Nephite a mangisagana kadagiti dagada ken dagiti armasda para iti kanito ti bakal."
                },
                {
                    "number": 2,
                    "text": "Ket napasamak a kinuna ti Apo kaniak: Yararawmo kadagitoy a tao—Agbabawikayo, ket umaykayo kaniak, ken mabuniagan, ket bangonenyo manen ti simbaanko, ket maisalakankayo."
                },
                {
                    "number": 3,
                    "text": "Ket immararawak kadagitoy a tao, ngem awan ti nagmamaayanna; ket dida naubog a ti Apo ti nangisalakan kadakuada, ken nangted kadakuada iti gundaway nga agbabawi. Ket adtoy pinatangkenda ti puspusoda a maibusor iti Apo a Diosda."
                },
                {
                    "number": 4,
                    "text": "Ket napasamak a kalpasan daytoy maika-sangapulo a tawen a limmabas, a nangaramid, iti pakabuklanna, ti tallo-gasut-ken-innem-a-pulo a tawen manipud iti yaay ni Cristo, pinatulodannak iti surat ti ari dagiti Lamanite, a nangipakaammo kaniak nga agsagsaganada manen nga umay makibakal kadakami."
                },
                {
                    "number": 5,
                    "text": "Ket napasamak a binilinko dagiti taok a mangummong iti bagbagida iti daga a Desolation, iti siudad nga adda iti nagbedngan, iti nailet a lusotan nga agturong iti daga iti abagatan."
                },
                {
                    "number": 6,
                    "text": "Ket sadiay ti nangikabilanmi kadagiti buyotmi, tapno malapdanmi dagiti buyot dagiti Lamanite, tapno saanda a masakop ti ania man kadagiti dagami; ngarud trininseraanmi a maibusor kadakuada iti amin a kabaelanmi."
                },
                {
                    "number": 7,
                    "text": "Ket napasamak nga iti maika-tallo-gasut-ken-innem-a-pulo-ket-maysa a tawen immay dagiti Lamanite iti siudad ti Desolation a makibakal kadakami; ket napasamak nga inabakmi ida iti dayta a tawen, iti kasta nagsublida manen kadagiti dagdagada."
                },
                {
                    "number": 8,
                    "text": "Ket iti maika-tallo-gasut-ken-innem-a-pulo-ket-dua a tawen immayda manen nakibakal kadakami. Ket inabakmi manen ida, ket adu kadakuada ti pinapataymi, ket naipuruak iti baybay dagiti minatayda."
                },
                {
                    "number": 9,
                    "text": "Ket ita, gapu iti daytoy naindaklan a banag nga inaramidda, dagiti taok, dagiti Lamanite, nangrugi nga impannakkelda ti pigsada, ket nangrugi nga insapatada iti langit nga ibalesda ti bagbagida ti dara dagiti kabsatda a pinapatay dagiti buyotda."
                },
                {
                    "number": 10,
                    "text": "Ket insapatada iti langit, ken kasta met iti trono ti Dios, a mapanda makidangadang kadagiti kabusorda, ket ungawenda ida iti rabaw ti daga."
                },
                {
                    "number": 11,
                    "text": "Ket napasamak a siak, ni Mormon, nagkedkedak a talaga manipud itoy a kanito nga agbalin nga agbilbilin ken dadaulo dagitoy a tao, gapu iti kinadangkes ken makarimon nga aramidda."
                },
                {
                    "number": 12,
                    "text": "Adtoy, indauluak ida, iti laksid ti kinadangkesda indauluak ida iti pagbabakalan iti namin-adu a gundaway, ken inayatko ida, a maibatay iti ayat ti Dios nga adda kaniak, iti amin a pusok; ket naibukbok ti kararuak iti kararagko iti Diosko iti nagmalem a para kadakuada; nupay kasta, awanan iti pammati, gapu iti kinatangken ti puspusoda."
                },
                {
                    "number": 13,
                    "text": "Ket namitlo nga insalakanko ida kadagiti ima dagiti kabusorda, ket saanda nga imbabawi dagiti basolda."
                },
                {
                    "number": 14,
                    "text": "Ket idi insapatada ti amin nga impawil kadakuada ti Apo ken Mannubbottayo a ni Jesucristo, a mapanda makibakal kadagiti kabusorda, ken ibalesda iti bagbagida ti dara dagiti kabsatda, adtoy immay kaniak ti timek ti Apo, a nagkuna:"
                },
                {
                    "number": 15,
                    "text": "Kukuak ti panagibales, ket bayadak; ket gapu ta saan a nagbabawi dagitoy a tao kalpasan ti panangisalakanko kadakuada, adtoy, maisinada iti rabaw ti daga."
                },
                {
                    "number": 16,
                    "text": "Ket napasamak a sibabatad a nagkedkedak a mapan mangbusor kadagiti kabusorko; ket inaramidko a kas iti imbilin ti Apo kaniak; ket nagtakderak nga awan ar-aramidenna a saksi a mangipakita iti lubong kadagiti banag a nakita ken nangngegko, a maibatay kadagiti panangipakita ti Espiritu a nangipaneknek kadagiti banag nga umay."
                },
                {
                    "number": 17,
                    "text": "Ngarud suratankayo, Gentil, ken kasta met kadakayo, balay ti Israel, inton mangrugi ti trabaho, ta makasaganakayon nga agsubli iti daga a tawidyo;"
                },
                {
                    "number": 18,
                    "text": "Wen, adtoy, agsuratak kadakayo amin nga adda iti igid ti daga; wen, kadakayo, sangapulo a tribu ti Israel, a makednganto a maibatay kadagiti aramidyo babaen dagiti sangapulo-ket-dua a pilien ni Jesus nga agbalin a disipulona iti daga a Jerusalem."
                },
                {
                    "number": 19,
                    "text": "Ken agsuratak met kadagiti natda kadagitoy a tao, nga ukomento met dagiti sangapulo-ket-dua a pilien ni Jesus ditoy a daga; ket makedngandanto kadagiti sabali a sangapulo-ket-dua a pilien ni Jesus iti daga a Jerusalem."
                },
                {
                    "number": 20,
                    "text": "Ket dagitoy a banag ti impakita ti Espiritu kaniak; ngarud agsuratak kadakayo amin. Ket gapu itoy agsuratak kadakayo, tapno maammuanyo a sumaklangkayonto amin iti pangukoman ni Cristo, wen, amin a kararua a maibilang iti sangabukel a kaamaan ni Adan; ket agtakderkayonto a maukom kadagiti aramidyo, nasayaatda man wenno dakes;"
                },
                {
                    "number": 21,
                    "text": "Ken kasta met a tapno mamatikayo iti ebanghelio ni Jesucristo, nga addanto kadakayo; ken kasta met a tapno maaddaan dagiti Hudio, dagiti natulagan a tao ti Apo, iti sabali a saksi malaksid kenkuana a nakita ken nangngeganda, a ni Jesus, a pinapatayda, isu ti talaga a Cristo ken talaga a Dios."
                },
                {
                    "number": 22,
                    "text": "Ket kayatko a magutugotkayo amin iti igid ti daga nga agbabawi ken agsagana a dumatag iti pangukoman ni Cristo."
                }
            ]
        },
        "/study/scriptures/bofm/morm/4": {
            "uri": "/study/scriptures/bofm/morm/4",
            "title": "Mormon 4",
            "data_type": "chapter",
            "chapter_name": "Kapitulo 4",
            "chapter_summary": [
                "Agtultuloy ti gubat ken pammapatay—Dusaen dagiti nadangkes dagiti nadangkes—Nakarkaro a kinadangkes ti agturay iti Israel ngem idi un-unana—Babbai ken ubbing ti maidatdaton kadagiti didiosenda—Rugian dagiti Lamanite a pukawen dagiti Nephite iti sangoda. Agarup K.P. 363–375."
            ],
            "verses": [
                {
                    "number": 1,
                    "text": "Ket napasamak nga idi maika-tallo-gasut-ken-innem-a-pulo-ket-tallo a tawen napan dagiti Nephite kadagiti buyotda tapno makigubatda kadagiti Lamanite, iti ruar ti ili a Desolation."
                },
                {
                    "number": 2,
                    "text": "Ket napasamak a napasanud manen dagiti buyot ti Nephite iti daga ti Desolation. Ket idinto a sibabannogda pay laeng, dimteng dagiti nasaranta a buyot dagiti Lamanite; ket napinget ti panagrangetda, iti kasta tinagikua dagiti Lamanite ti siudad ti Desolation, ket adu ti napapatayda kadagiti Nephite, ken adu ti pinagbalinda a balud."
                },
                {
                    "number": 3,
                    "text": "Ket naglibas dagiti nabati ket timmiponda kadagiti umili iti siudad ti Teancum. Ita adda iti nagbeddengan iti igid ti baybay iti siudad a Teancum; ket asideg met iti siudad ti Desolation."
                },
                {
                    "number": 4,
                    "text": "Ket gapu ta napan dagiti buyot dagiti Nephite kadagiti Lamanite isu a nangrugida a maparmek; no saan a gapu iti dayta, saan koma ida a nabaelan dagiti Lamanite."
                },
                {
                    "number": 5,
                    "text": "Ngem, adtoy, parmeken ti panangukom ti Dios ti nadangkes; ket babaen dagiti nadangkes madusa dagiti nadangkes; agsipud ta dagiti nadangkes ti mangsulisog iti puso dagiti annak ti tao tapno agayus ti dara."
                },
                {
                    "number": 6,
                    "text": "Ket napasamak a nagsagana dagiti Lamanite a mapan makigubat iti siudad a Teancum."
                },
                {
                    "number": 7,
                    "text": "Ket napasamak iti maika-tallo-gasut-ken-innem-a-pulo-ket-uppat a tawen ginubat dagiti Lamanite ti siudad ti Teancum, tapno matagikuada met ti siudad ti Teancum."
                },
                {
                    "number": 8,
                    "text": "Ket napasamak a naparmek ken napagsubli ida dagiti Nephite. Ket idi nakita dagiti Nephite a napagsublida dagiti Lamanite impannakkelda manen ti pigsada; ket inusarda manen ti pigsada, ket tinagikuada ti siudad ti Desolation."
                },
                {
                    "number": 9,
                    "text": "Ket ita naiwakasen amin dagitoy a banag, ket rinibribu ti natay iti agsumbangir, kadagiti Nephite ken Lamanite."
                },
                {
                    "number": 10,
                    "text": "Ket napasamak a napalabas ti maika-tallo-gasut-ken-innem-a-pulo-ket-innem a tawen, ket nakiranget manen dagiti Lamanite kadagiti Nephite; ngem saan a nagbabawi dagiti Nephite kadagiti dakes a naaramidda, ngem intultuloyda ketdi ti kinadangkesda."
                },
                {
                    "number": 11,
                    "text": "Ket awan ti pamuspusan a mabalikas ti dila, wenno ti tao a mangisurat iti naan-anay a panangiladawan iti nakaal-alingget a buya ti dara ken panagpipinnapatay dagiti tao, dagiti Nephite ken Lamanite nga agpadpada; ket napatangken ti tunggal puso, isu a ragsakda ti panagtultuloy ti panagayus ti dara."
                },
                {
                    "number": 12,
                    "text": "Ket awan ti nakarkaro a kinadangkes kadagiti annak ni Lehi, wenno, uray iti amin a balay ti Israel babaen ti balikas ti Apo, ngem kadagitoy a tao."
                },
                {
                    "number": 13,
                    "text": "Ket napasamak a tinagikua dagiti Lamanite ti siudad ti Desolation, ket daytoy gapu ta ad-aduda ngem dagiti Nephite."
                },
                {
                    "number": 14,
                    "text": "Ket sinerrekda met ti siudad ti Teancum, ket pinapanawda dagiti umili, ket nangalada iti adu a baludda a babbai ken ubbing, ket inaramidda a daton kadagiti pagrukbabanda a diosda."
                },
                {
                    "number": 15,
                    "text": "Ket iti maika-tallo-gasut-ken-innem-a-pulo-ket-pito a tawen, nagpungtot dagiti Nephite gapu ta indaton dagiti Lamanite dagiti babbai ken annakda, ket kasta unay ti gurada kadagiti Lamanite, iti kasta dinangranda manen dagiti Lamanite, ken pinapanawda ida iti dagada."
                },
                {
                    "number": 16,
                    "text": "Ket saanen a sinunotan dagiti Lamanite ti nakiranget kadagiti Nephite agingga iti maika-tallo-gasut-ken-pitopulo-ket-lima a tawen."
                },
                {
                    "number": 17,
                    "text": "Ket iti daytoy a tawen immayda nakiranget kadagiti Nephite iti amin a pigsada; ket saanda a mabilang iti kaaduda."
                },
                {
                    "number": 18,
                    "text": "Ket manipud kadagitoy a panawen saan a nagun-od dagiti Nephite ti panangiturayda kadagiti Lamanite, ngem nangrugida a mapunas a kasla iti linnaaw iti babaen ti init."
                },
                {
                    "number": 19,
                    "text": "Ket napasamak a simmalog dagiti Lamanite a nakiranget iti siudad ti Desolation; ket napagteng ti nadagem a gubat iti daga ti Desolation, ket iti dayta inabakda dagiti Nephite."
                },
                {
                    "number": 20,
                    "text": "Ket intarayanda manen ida, ket nakadanonda iti siudad ti Boaz; ket nakirangetda idiay kadagiti Lamanite iti naisangsangayan a kinatured, iti kasta saan a maabak ida dagiti Lamanite agingga a napanda manen iti maikadua a daras."
                },
                {
                    "number": 21,
                    "text": "Ket idi kapaminduada ti napan, napapanaw dagiti Nephite ken naisalsalumina ti kaadu ti napapatay; naidaton manen dagiti babbai ken annakda kadagiti didiosen."
                },
                {
                    "number": 22,
                    "text": "Ket napasamak nga intarayan manen ida dagiti Nephite, ket inkuyogda amin dagiti umili, kadagiti ili ken purok."
                },
                {
                    "number": 23,
                    "text": "Ket ita, siak ni Mormon, idi maimatangak a dandani parmeken dagiti Lamanite ti daga, ngarud napanak iti turod a Shim, ket innalak amin dagiti kasuratan nga inlemmeng ni Ammaron nga agpaay iti Apo."
                }
            ]
        },
        "/study/scriptures/bofm/morm/5": {
            "uri": "/study/scriptures/bofm/morm/5",
            "title": "Mormon 5",
            "data_type": "chapter",
            "chapter_name": "Kapitulo 5",
            "chapter_summary": [
                "Idauluan manen ni Mormon dagiti buyot dagiti Nephite iti pagbabakalan iti dara ken nadawel a pammapatay—Umayto ti Libro ni Mormon a manggutugot iti sangabukel nga Israel a ni Jesus ti Cristo—Gapu iti dida panamatpati, masayyasayyanto dagiti Lamanite, ket agsardengto ti Espiritu a mangtarabay kadakuada—Awatendanto ti ebanghelio kadagiti Gentil iti ud-udina nga aldaw. Agarup K.P. 375–384."
            ],
            "verses": [
                {
                    "number": 1,
                    "text": "Ket napasamak a napanak kadagiti Nephite, ket nagbabawiak iti sapatak a saanko idan a tarabayen; ket impaidauluanda manen kaniak dagiti buyotda, ta bigbigendak a kasla makawayawaya kadakuada iti rigrigatda."
                },
                {
                    "number": 2,
                    "text": "Ngem adtoy, awan namnamak, ta ammok ti panangukom ti Apo a maitedto kadakuada; ta saanda a nagbabawi kadagiti nagbasolanda, ngem insayangkatda ti bagbagida a di immawag iti Parsua a nangaramid kadakuada."
                },
                {
                    "number": 3,
                    "text": "Ket napasamak nga immaydakami binusor dagiti Lamanite iti panaglibasmi iti siudad ti Jordan; ngem adtoy, napasanudda ket saanda a naala ti siudad iti dayta a gundaway."
                },
                {
                    "number": 4,
                    "text": "Ket napasamak nga immaydakami manen binusor, ket inasikasomi ti siudad. Ket adda met sabsabali a siudad nga inasikaso dagiti Nephite, nga insina ida dagiti sarikedked ket saanda a nakastrek iti pagilian nga adda iti sangomi, tapno dadaelenda dagiti agindeg iti dagami."
                },
                {
                    "number": 5,
                    "text": "Ngem napasamak nga ania man a dagdaga a mapagnaanmi, ket saan a nagtitipon dagiti agindegna, dinadael dagiti Lamanite, ken dagiti ilida, ket dagiti purokda, ken dagiti siudadda napuoran iti apuy; ket kasta ti ilalabas ti tallo-gasut-ken-pitopulo-ket-siam a tawen."
                },
                {
                    "number": 6,
                    "text": "Ket napasamak nga iti maika-tallo-gasut-ken-walopulo a tawen immay manen dagiti Lamanite a makidangadang kadakami, ket sipipingetkami a nangsango kadakuada; ngem awan ti nagmamaayanna amin, ta nakaad-aduda ket inludekludekda dagiti tao dagiti Nephite."
                },
                {
                    "number": 7,
                    "text": "Ket napasamak a pimmanawkami manen, ket naparpardas dagidiay nga ipapanaw ngem ti panaglibas dagiti Lamanite, ket napasag ken nadadael dagiti pimmanaw a nakamakam dagiti Lamanite."
                },
                {
                    "number": 8,
                    "text": "Ket ita adtoy, siak, ni Mormon, diak tinarigagayan a parigaten dagiti kararua dagiti tao iti panangipakitak kadakuada iti nakaal-alingget a buya ti dara ken nadawel a panagpapatay a kas iti naimatangak; ngem siak, iti pannakaammok a talaga a maipakaammo dagitoy a banag, ken nasken a maipalgak amin a banag iti tuktok ti balay—"
                },
                {
                    "number": 9,
                    "text": "Ken kasta met a dumtengto iti pannakaammo dagiti natda kadagitoy a tao kadagitoy a banag, ken kasta met kadagiti Gentil, nga imbaga ti Apo a mangwarawara kadagitoy a tao, ket maibilangto dagitoy a tao nga awan ti kaes-eskanna kadakuada—ngarud isuratko ti bassit a pangyababaan, nga awan gawayko a mangted iti sangabukel a pakaammuan kadagitoy a banag a naimatangak, gapu iti bilin nga inawatko, ken kasta met a tapno saankayo a maaddaan iti nakaro a leddaang gapu iti kinadangkes dagitoy a tao."
                },
                {
                    "number": 10,
                    "text": "Ket ita adtoy, ibagak daytoy iti bukelda, ken kasta met kadagiti Gentil a nangsaluad iti balay ti Israel, tapno mabigbig ken maammuan ti nagtaudan dagiti bendisionda."
                },
                {
                    "number": 11,
                    "text": "Ta ammok a dayta ti mamagleddaang gapu iti didigra iti balay ti Israel; wen, lumdaangdanto iti pannakadadael dagitoy a tao; lumdaangdanto iti saan a panagbabawi dagitoy a tao ta bareng koma no makadinnakulapda ni Jesus."
                },
                {
                    "number": 12,
                    "text": "Ita maisurat dagitoy a banag kadagiti natda iti balay ni Jacob; ket naisuratda iti kastoy a wagas, gapu ta ammo ti Dios a saan a yeg ida ti kinadangkes; ket mailemmengda iti Apo tapno umayda iti naituding a kanitona."
                },
                {
                    "number": 13,
                    "text": "Ket daytoy ti bilin nga inawatko; ket adtoy, umaydanto a maibatay iti bilin ti Apo, no makitana a mainugoten, iti kapanunotanna."
                },
                {
                    "number": 14,
                    "text": "Ket adtoy, mapandanto kadagiti awan pammatina kadagiti Hudio; ket daytoyto a gagem ti papananda—tapno maallukoyda a ni Jesus ti Cristo, ti Anak ti sibibiag a Dios; tapno dumtengto ti Ama, babaen ti kangrunaan a Patpatgenna, ti naindaklan ken agnanayon a panggepna, iti panangisublina kadagiti Hudio, wenno ti amin a balay ti Israel, iti daga a tawidda, nga inted kadakuada ti Apo a Diosda, iti pannakatungpal ti katulaganna;"
                },
                {
                    "number": 15,
                    "text": "Ken kasta met nga ad-adda a mamati iti ebanghelio ti bukel dagitoy a tao, a maipan kadakuada manipud kadagiti Gentil; ta mawarawaranto dagitoy a tao, ket agbalinda a nangisit, a narugit, ken makadurmen a tattao, a di kabaelan nga iladawan ti asino man kadatayo, wen, uray pay kadagiti kameng dagiti Lamanite, ket gapu daytoy iti kaawan ti pammatida ken ti panagrukbabda kadagiti didiosen."
                },
                {
                    "number": 16,
                    "text": "Ta adtoy, insardengen ti Espiritu ti Apo a pareggeten dagiti ammada; ket awan ti Cristo ken Diosda iti lubong; ket mapapanawda a kasla taep iti angin."
                },
                {
                    "number": 17,
                    "text": "Makaay-ayoda idi a tattao, ket adda ni Cristo a pastorda; wen, inturong ida ti Dios nga Ama."
                },
                {
                    "number": 18,
                    "text": "Ngem ita, adtoy, iturturong ida ni Satanas, a kas iti taep a maibuyog iti angin, wenno kas iti barko a yalloallon dagiti dalluyon, nga awanan iti layag wenno timon, wenno awanan iti ania man a mangiturong kenkuana; ket kas kenkuana, kastada met."
                },
                {
                    "number": 19,
                    "text": "Ket adtoy, indulin ti Apo ti bendisionda, a nalabit a naawatda iti daga, para kadagiti Gentil a mangtagikua iti daga."
                },
                {
                    "number": 20,
                    "text": "Ngem adtoy, mapasamakto a papanawento ken warawaraen ida dagiti Gentil; ket kalpasan ti panangpapanaw ken panangwarawaranto kadakuada dagiti Gentil, adtoy, isunton ti pannakalagip ti Apo iti katulagan nga inaramidna ken ni Abraham ken iti amin a balay ti Israel."
                },
                {
                    "number": 21,
                    "text": "Ken kasta met a malagipto ti Apo dagiti kararag dagiti nalinteg, nga inlatangna a para kadakuada."
                },
                {
                    "number": 22,
                    "text": "Ket kalpasanna, O dakayo a Gentil, kasano ti pannakaanduryo iti bileg ti Dios, malaksid no agbabawikayo ken tallikudanyo dagiti dakes a wagasyo?"
                },
                {
                    "number": 23,
                    "text": "Diyo kadi ammo nga addakayo kadagiti ima ti Dios? Diyo kadi ammo nga addaan iti amin a bileg, ket iti naindaklan a bilinna malukotna ti daga a kas iti malukot a pagbasaan?"
                },
                {
                    "number": 24,
                    "text": "Ngarud, agbabawikayo, ket agtamedkayo kenkuana, amangan ta maipatay ti linteg a maibusor kadakayo—amangan ta umay kadakayo a kasla leon ti natda iti bukel ni Jacob, ket pirsapirsayennakayo, ket awan ti maisalakan."
                }
            ]
        },
        "/study/scriptures/bofm/morm/6": {
            "uri": "/study/scriptures/bofm/morm/6",
            "title": "Mormon 6",
            "data_type": "chapter",
            "chapter_name": "Kapitulo 6",
            "chapter_summary": [
                "Aguummong dagiti Nephite iti ili ti Cumorah para iti maudi a pannakigubat—Ilemmeng ni Mormon ti sagrado a kasuratan iti turod ti Cumorah—Agballigi dagiti Lamanite, ket madadael ti pagilian dagiti Nephite—Ginasgasut a ribu ti mapapatay iti espada. Agarup K.P. 385."
            ],
            "verses": [
                {
                    "number": 1,
                    "text": "Ket ita igibusko ti kasuratak maipapan iti pannakadadael dagiti kailiak, dagiti Nephite. Ket napasamak a dinarupmi dagiti Lamanite."
                },
                {
                    "number": 2,
                    "text": "Ket siak, ni Mormon, sinuratak ti ari dagiti Lamanite, ket dinawatko kenkuana a palubosannakami kadagiti taomi nga aguummong iti daga ti Cumorah, iti turod a managan Cumorah, ket mabalinmi ti makiranget kadakuada idiay."
                },
                {
                    "number": 3,
                    "text": "Ket napasamak nga impaay kaniak ti ari dagiti Lamanite ti banag a dinawatko."
                },
                {
                    "number": 4,
                    "text": "Ket napasamak a nagturongkami iti ili a Cumorah, ket impatakdermi dagiti toldami iti lawlaw ti turod a Cumorah; ket daytoy ti daga nga aduan iti danum, karayan, ken burayok; ket namnamaenmi a madaegan ditoy dagiti Lamanite."
                },
                {
                    "number": 5,
                    "text": "Ket kalpasan ti tallo-gasut-ken-walopulo-ket-uppat a tawen, naummongmi aminen dagiti natda a taomi iti daga a Cumorah."
                },
                {
                    "number": 6,
                    "text": "Ket napasamak nga idi naummongmi amin dagiti taomi iti daga ti Cumorah, adtoy siak, ni Mormon, nangrugi a lumakayen; ket ammok a daytoy ti maudi a pannakiranget dagiti taok, ken gapu ta imbilin ti Apo a saanko nga ipalubos a matinnag iti ima dagiti Lamanite ti nasagraduan a kasuratan a tawidmi kadagiti ammami, (gapu ta mabalin a dadaelen ida dagiti Lamanite) ngarud inaramidko daytoy a kasuratan manipud iti pinanid ni Nephi, ket indulinko iti turod ti Cumorah dagiti amin a kasuratan a naitalek kaniak babaen ti ima ti Apo, malaksid kadagitoy sumagmamano a pinanid nga intedko iti anakko a ni Moroni."
                },
                {
                    "number": 7,
                    "text": "Ket napasamak a dagiti taok, a kaduada dagiti assawa ken annakda, nakitada ita ti buyot dagiti Lamanite nga umasideg kadakuada; ket iti dayta nakaal-alingget a buteng iti patay ti nangpunno iti barukong dagiti amin a nadangkes, ket nagurayda nga umawat kadakuada."
                },
                {
                    "number": 8,
                    "text": "Ket napasamak nga immayda makiranget kadakami, ket napnuan iti buteng ti tunggal kararua gapu iti kaadu ti bilangda."
                },
                {
                    "number": 9,
                    "text": "Ket napasamak a nakirangetda kadakami iti espada, ken iti bai, ken iti pana, ken iti wasay, ken amin a kita ti armas ti gubat."
                },
                {
                    "number": 10,
                    "text": "Ket napasamak a napasag dagiti taok, wen, uray ti sangapulo a ribu a kaduak, ket napasagak a nasugatan; ket linabsandak ket saanda a ginibusan ti biagko."
                },
                {
                    "number": 11,
                    "text": "Ket idi nauloyanda amin dagiti taok malaksid kadagiti duapulo-ket-uppat a kaduami, (maysa kadakami ti anakko, ni Moroni) ket dakami a nakalasat, naimatanganmi iti kabigatanna, idi agsubli dagiti Lamanite kadagiti kampoda, manipud iti tuktok ti turod ti Cumorah, ti sangapulo a ribu a taok a napasag, iti sangok."
                },
                {
                    "number": 12,
                    "text": "Ket naimatanganmi met ti sangapulo a ribu a tao nga indauluan ti anakko a ni Moroni."
                },
                {
                    "number": 13,
                    "text": "Ket adtoy, napasag met ti sangapulo a ribu ni Gidgiddonah, ken uray isu iti tengnga."
                },
                {
                    "number": 14,
                    "text": "Ket napasag met ni Lamah a kaduana ti sangapulo a ribuna; ket napasag met ni Gilgal ken ti sangapulo a ribuna; ket napasag met ni Limnah ken ti sangapulo a ribuna; ket napasag met ni Jeneum ken ti sangapulo a ribuna; ken ni Cumenihah, ken ni Moronihah, ken ni Antionum, ken ni Shiblom, ken ni Sem, ken ni Josh, napasagda a kaduada ti sagsasangapulo a ribuda."
                },
                {
                    "number": 15,
                    "text": "Ket napasamak nga adda pay sangapulo a natay iti espada, a kaduada ti sangapulo a ribu ti tunggal maysa; wen, uray amin dagiti taok, malaksid ti duapulo-ket-uppat nga adda kaniak, ken ti sumagmamano a naglibas iti akin-abagatan a pagilian, ken ti sumagmano a timmipon kadagiti Lamanite; ket dagiti lasag, ken tulang, ken dara naidarnapda iti rabaw ti daga, a pinanawan dagiti ima a nangpatay kadakuada tapno agbuot iti daga, ken agrupsa ket agsubli iti ina a daga."
                },
                {
                    "number": 16,
                    "text": "Ket napno ti kararuak iti leddaang, gapu kadagiti napapatay a taok, ket nagsangitak:"
                },
                {
                    "number": 17,
                    "text": "O dakayo a makaay-ayo, anian ti ipapanawyo manipud iti dalan ti Apo! O dakayo a makaay-ayo, anian ti panangtallikudyo ken ni Jesus, nga addaan iti silulukat a takiag nga umawat kadakayo!"
                },
                {
                    "number": 18,
                    "text": "Adtoy, no saanyo nga inaramid daytoy, saankayo koma a napasag. Ngem adtoy, napasagkayo, ket ladingitek ti pannakapukawyo."
                },
                {
                    "number": 19,
                    "text": "O dakayo a makaay-ayo nga annak a lallaki ken annak a babbai, dakayo nga amma ken inna, dakayo nga assawa a lalaki ken assawa a babai, dakayo a makaay-ayo, anian a pannakapasagyo!"
                },
                {
                    "number": 20,
                    "text": "Ngem adtoy, simminakayon ket ti ladingitko saannakayo a maisublin."
                },
                {
                    "number": 21,
                    "text": "Ket dumtengton ti aldaw nga ikawes ti ipapatayyo ti kinaagnanayon, ket dagitoy bagi a bukbuklen ita ti panagrupsa nasken nga agbalin a saan nga agrupsa a bagi iti saan a mabayag; kalpasanna, kasapulan a maisaklang iti pangukoman ni Cristo, a maukom babaen iti aramidyo; ket no nalintegkayo, dakayonto ti maparaburan a kaduayo dagiti ammayo nga immun-una a simmina ngem dakayo."
                },
                {
                    "number": 22,
                    "text": "O nagbabawikayo koma sakbay a dimteng kadakayo daytoy dakkel a pannakadadael. Ngem adtoy, awankayon, ket ti Ama, wen, ti Agnanayon nga Ama ti langit, ammona ti kasasaadyo; ket aramidennanto kadakayo babaen ti linteg ken asina."
                }
            ]
        },
        "/study/scriptures/bofm/morm/7": {
            "uri": "/study/scriptures/bofm/morm/7",
            "title": "Mormon 7",
            "data_type": "chapter",
            "chapter_name": "Kapitulo 7",
            "chapter_summary": [
                "Awisen ni Mormon dagiti Lamanite iti ud-udina nga aldaw a mamati ken ni Cristo, awatenda ti ebangheliona, ket maisalakanda—Amin a mamati iti Biblia patienda met ti Libro ni Mormon. Agarup K.P. 385."
            ],
            "verses": [
                {
                    "number": 1,
                    "text": "Ket ita, adtoy, kayatko ti makisarita iti natda kadagitoy tao a naispal, ket no ipalubos ti Dios nga awatenda dagiti balikasko, tapno ammuenda dagiti banag maipapan kadagiti ammada; wen, agsaritaak kadakayo, dakayo a natda iti balay ti Israel ket dagitoy ti balikas nga isawangko:"
                },
                {
                    "number": 2,
                    "text": "Ammuenyo a kamengkayo iti balay ti Israel."
                },
                {
                    "number": 3,
                    "text": "Ammuenyo a masapul nga agbabawikayo, wenno saankayo a maisalakan."
                },
                {
                    "number": 4,
                    "text": "Ammuenyo a masapul nga idissoyo dagiti armasyo iti gubat, ket saanyon a ragsaken ti panagayus ti dara, ket saanyo nga usaren manen ida malaksid no ibilin ti Dios kadakayo."
                },
                {
                    "number": 5,
                    "text": "Ammuenyo a masapul a maammuanyo ti maipanggep kadagiti ammayo, ket ibabawiyo amin a basol ken kinadakesyo, ket mamatikayo ken ni Jesucristo, nga isu ti Anak ti Dios, ket pinatay dagiti Hudio, ket babaen ti pannakabalin ti Ama nagungar manen, ket iti dayta nagun-odna ti balligi iti tanem; ket kasta met a gapu kenkuana naparmek ni patay."
                },
                {
                    "number": 6,
                    "text": "Ket inyegna a mapasamak ti panagungar dagiti natay, ta nasken nga agungar ti tao tapno sumaklang iti pangukoman."
                },
                {
                    "number": 7,
                    "text": "Ken inyegna ti pannakatungpal ti pannakasubbot ti lubong, tapno iti dayta asino man a masarakan nga awan mulitna iti sangona iti aldaw ti panangukom maipalubos kenkuana ti panagnaedna iti imatang ti Dios iti pagarianna, nga agkanta nga agnanayon iti panangidaydayaw a makidanggay kadagiti koro dagiti agkankanta iti ngato, iti Ama, ken iti Anak, ken iti Espiritu Santo, a maymaysa a Dios, iti naragsak a kasasaad nga awan patinggana."
                },
                {
                    "number": 8,
                    "text": "Ngarud agbabawikayo, ken agpabuniagkayo iti nagan ni Jesus, ket agkammatalekkayo iti ebanghelio ni Jesucristo, a maisaadto iti sangoyo, saan laeng nga iti daytoy a kasuratan ngem iti pay kasuratan a maited kadagiti Gentil manipud kadagiti Hudio, isu ti kasuratan nga aggapunto kadagiti Gentil a maiturong kadakayo."
                },
                {
                    "number": 9,
                    "text": "Ta adtoy, naisurat daytoy gapu iti panggep a mamatikayo koma iti dayta; ket no mamatikayo a patienyo met daytoy; ket no patienyo daytoy maammuanyo ti maipapan kadagiti ammayo, ken kasta met dagiti nakaskasdaaw nga aramid a naited babaen ti pannakabalin ti Dios kadakuada."
                },
                {
                    "number": 10,
                    "text": "Ket maammuanyo met a dakayo ti natda iti bukel ni Jacob; ngarud dakayo ti naibilang kadagiti tao iti umuna a katulagan; ket no mamatikayo ken ni Cristo, ken mabuniagan, umuna babaen ti danum, kalpasanna ti apuy ken ti Espiritu Santo, a sumurot iti pagulidanan ti Mangisalakantayo, babaen iti dayta nga imbilinna kadatayo, isunto ti mangitag-ay kadakayo iti aldaw ti pannakaukom. Amen."
                }
            ]
        },
        "/study/scriptures/bofm/morm/8": {
            "uri": "/study/scriptures/bofm/morm/8",
            "title": "Mormon 8",
            "data_type": "chapter",
            "chapter_name": "Kapitulo 8",
            "chapter_summary": [
                "Biroken dagiti Lamanite dagiti Nephite tapno dadaelenda ida—Dumteng ti Libro ni Mormon babaen ti pannakabalin ti Dios—Maibalikas ti asi kadagiti manguy-uyaw ken gumurgura iti aramid ti Apo—Umayto ti kasuratan dagiti Nephite kadagiti aldaw ti kinadangkes, kinalupoy, ken panangtallikud iti relihion. Agarup K.P. 400–421."
            ],
            "verses": [
                {
                    "number": 1,
                    "text": "Adtoy siak, ni Moroni, nalpaskon ti kasuratan ti amak, a ni Mormon. Adtoy, adda sumagmamano a banag nga isuratko, dagiti banag nga imbilin kaniak ti amak."
                },
                {
                    "number": 2,
                    "text": "Ket ita napasamak a kalpasan ti nakaal-alingget a gubat iti Cumorah, adtoy, sinapul dagiti Lamanite dagiti Nephite, a naglibas iti akin-abagatan a bangir ti daga, agingga a pinapatayda amin ida."
                },
                {
                    "number": 3,
                    "text": "Ket pinapatayda met ti amak, ket natdaak a maymaysa a mangisurat iti nakalkaldaang a pakasaritaan ti pannakadadael dagiti taok. Ngem adtoy, awandan, ket tungpalek ti bilin ti amak. Ket no patayendakto, diak ammo."
                },
                {
                    "number": 4,
                    "text": "Ngarud isuratko ket idulinko ti kasuratan iti daga; ket no sadino ti papanak awan aniamanna."
                },
                {
                    "number": 5,
                    "text": "Adtoy, inaramid ti amak daytoy a kasuratan, ket insuratna ti panggep iti dayta. Ket adtoy, kayatko met nga isurat no adda lugar kadagiti pinanid, ngem awan met; ket awan ti gambang kaniak, ta maymaysaak. Napapatay ti amak iti paggugubatan, ken amin dagiti kakabagiak, ket awan gagayyemko wenno asino man a papanak; ket no kasano ti kaatiddog ti ipalubos ti Apo a panagbiagko diak ammo."
                },
                {
                    "number": 6,
                    "text": "Adtoy, uppat a gasut a tawen ti napalabas manipud iti yaay ti Apo ken Mangisalakantayo."
                },
                {
                    "number": 7,
                    "text": "Ket adtoy, binirok dagiti Lamanite dagiti taok, dagiti Nephite, manipud kadagiti amin a siudad ken kadagiti amin a lugar, agingga iti awanen ti natda kadakuada; ket napalalo ti sinagabada; wen, napalalo ken nakaskasdaaw ti pannakadadael dagiti taok, dagiti Nephite."
                },
                {
                    "number": 8,
                    "text": "Ket adtoy, ti ima ti Apo ti nangaramid. Ket adtoy met, aggugubat dagiti Lamanite iti tunggal maysa; ken iti amin a rabaw daytoy a daga agtultuloy ti pammapatay ken panagayus ti dara; ket awan ti siasino man a makaammo iti panaggibus ti gubat."
                },
                {
                    "number": 9,
                    "text": "Ket ita, adtoy, saanakon nga agsarita maipapan kadakuada, agsipud ta awan malaksid dagiti Lamanite ken tulisan ti nabati iti rabaw ti daga."
                },
                {
                    "number": 10,
                    "text": "Ket awan ti makaammo iti napaypayso a Dios malaksid dagiti disipulo ni Jesus, a nagnaed iti daga agingga a kimmaro ti kinadangkes dagiti tao ta saan nga ipalubos kadakuada ti Dios a makipagtaengda kadagiti tao; ket no addada man iti rabaw ti daga awan tao a makaammo."
                },
                {
                    "number": 11,
                    "text": "Ngem adtoy, ti amak ken siak ti nakakita kadakuada, ket nagpaayda kadakami."
                },
                {
                    "number": 12,
                    "text": "Ket siasino man nga umawat iti daytoy a kasuratan, ket saanna a babalawen gapu kadagiti pagkuranganna, maammuannanto ti ad-adu a banag ngem dagitoy. Adtoy, siak ni Moroni; ket no mabalin koma, kayatko nga ipakaammo amin a banag kadakayo."
                },
                {
                    "number": 13,
                    "text": "Adtoy, isardengkon ti agsarita maipapan kadagitoy a tao. Siak ti anak ni Mormon, ket naggapu ti amak iti an-annabo ni Nephi."
                },
                {
                    "number": 14,
                    "text": "Ket siak met laeng ti nangilemmeng iti daytoy a kasuratan iti Apo; awan mamaay ti pinanid, gapu iti bilin ti Apo. Ta pudno a kinunana nga awan ti makaala kadakuada tapno agrang-ay; ngem adda dakkel a kaipapanan ti kasuratan; ket siasino man a mangusar tapno makitana ti silaw, paraburan ti Apo."
                },
                {
                    "number": 15,
                    "text": "Ta awan ti makabael a mangidatag iti lawag malaksid no ipalugod ti Dios; gapu ta kayat ti Dios a maaramid babaen ti panagiturong laeng ti imatang iti pakaidayawanna, wenno iti pagsayaatan dagiti nagkauna ken nabayagen a nasayyasayya a natulagan a tao ti Apo."
                },
                {
                    "number": 16,
                    "text": "Ken maparaburanto ti manglawlawag iti daytoy; agsipud ta mairuarto manipud iti sipnget nga agturong iti lawag, babaen iti balikas ti Dios; wen, mairuarto ditoy lubong, ket agraniagto manipud iti kasipngetan, ket maammuanto dagiti tao; ket mapasamakto gapu iti pannakabalin ti Dios."
                },
                {
                    "number": 17,
                    "text": "Ket no adda biddut, biddut dagitoy ti tao. Ngem adtoy, awan ti ammomi a biddut; gapu ta ammo ti Dios amin a banag; ngarud, siasino man a mangbabalaw, rumbeng nga ammuenna amangan ta agpeggad iti apuy ti impierno."
                },
                {
                    "number": 18,
                    "text": "Ket siasino man nga agkuna: Iparangmo kaniak, wenno saplitenka—rumbeng a pagannaden amangan ta ibilinna ti iparit ti Apo."
                },
                {
                    "number": 19,
                    "text": "Gapu ta adtoy, siasino man a mangeddeng iti dinadaras makednganto manen iti dinadaras; ta maibatayto iti aramidna ti awatenna a tangdan; ngarud siasino man a mangsaplit masaplitto met, iti Apo."
                },
                {
                    "number": 20,
                    "text": "Adtoy ti kuna ti nasantuan a kasuratan—saanto a sumaplit ti tao, wenno mangeddeng; ta kukuak ti panangukom, kinuna ti Apo, ket kukuak met ti panagibales, ket siakto ti agbayad."
                },
                {
                    "number": 21,
                    "text": "Ket siasino man nga agpungtot ken mangsupring iti aramid ti Apo, ken maibusor kadagiti natulagan a tao ti Apo a balay ti Israel, ket kunaennanto: Dadaelentayo ti aramid ti Apo, ket lipatento ti Apo ti katulagan nga inaramidna iti balay ti Israel—agpeggadto a mapukan ket maisungrod;"
                },
                {
                    "number": 22,
                    "text": "Gapu ta agtultuloyto ti agnanayon a panggep ti Apo, agingga iti pannakatungpal ti amin a karina."
                },
                {
                    "number": 23,
                    "text": "Amirisem dagiti padto ni Isaias. Adtoy, saanko ida a maisurat. Wen, adtoy kunak kadakayo, a dagiti santo a pimmusay nga immun-una ngem siak, a nangtagikua iti daytoy a daga, agsangitdanto, wen, uray manipud iti tapok agsangitda iti Apo; ket gapu ta sibibiag ti Dios, laglagipenna ti tulag a naaramidna kadakuada."
                },
                {
                    "number": 24,
                    "text": "Ket ammona dagiti kararagda, nga ikarkararagda dagiti kakabsatda. Ket ammona ti pammatida, ta babaen ti naganna mabalinda ti manggidday iti bantay; ket babaen ti naganna mapaggingginedda ti daga; ket babaen ti pannakabalin ti balikasna mabalinda a rippuogen ti pagbaludan; wen, uray ti umap-apuy nga urno saanna a madangran ida, wenno dagiti naatap nga ayup wenno nagita nga uleg, gapu iti pannakabalin ti balikasna."
                },
                {
                    "number": 25,
                    "text": "Ket adtoy, agpaay dagiti kararagda kenkuana a palugodan ti Apo a mangisaknap kadagitoy a banag."
                },
                {
                    "number": 26,
                    "text": "Ket saan a nasken a sawen ti asino man a saandanto a dumteng, agsipud ta pudno a dumtengdanto, gapu ta naisao ti Apo; gapu ta umaydanto manipud iti daga, babaen ti ima ti Apo, ket awan ti makalapped kenkuana; ket umayto iti maysa nga aldaw a maibaganto a mapukaw dagiti milagro; ket umayto a kasla iti maysa nga agsasao manipud iti natay."
                },
                {
                    "number": 27,
                    "text": "Ket dumtengto iti maysa nga aldaw inton agsangit ti dara dagiti santo iti Apo, gapu iti nalimed a kinnunsabo ken iti aramid ti kasipngetan."
                },
                {
                    "number": 28,
                    "text": "Wen, dumtengto iti maysa nga aldaw a matallikudanto ti pannakabalin ti Dios, ken agbalin dagiti simbaan a narugit ken rumimbaw ti kinapasindayag ti puspusoda; wen, kasta met ti aldaw a rumimbawto ti kinapasindayag iti puso dagiti pangulo ti simbaan ken mannursuro, kasta met ti innapal kadagiti kaduada a kameng ti simbaanda."
                },
                {
                    "number": 29,
                    "text": "Wen, umayto iti maysa nga aldaw a pagdidinnamagan ti maipapan iti uram, allawig, ken asimbuyok ti asuk iti ganggannaet a daga;"
                },
                {
                    "number": 30,
                    "text": "Ket addanto met mangngeg a maipapan iti gubat, ken sayangguseng ti gubgubat, ken ginggined iti nadumaduma a lugar."
                },
                {
                    "number": 31,
                    "text": "Wen, dumtengto iti maysa nga aldaw inton nakaron ti kinarugit iti daga; addanto pammapatay, panagtakaw, ken panagulbod, ken panangallilaw, ken kinamanagabig, ken amin a kita ti makarimon; ket adunto ti agkuna, Aramidem daytoy, wenno aramidem dayta, ket awan aniamanna, gapu ta ayonanto ti Apo dagita iti maudi nga aldaw. Ngem ay-ay pay dagita, ta addada iti apro ti kinapait ken iti pannakaadipen ti kinadakes."
                },
                {
                    "number": 32,
                    "text": "Wen, dumtengto ti aldaw nga addanto maipatakder a simbaan nga agkuna: Umaykayo kaniak, ket gapu iti kuartayo mapakawan ti basbasolyo."
                },
                {
                    "number": 33,
                    "text": "O dakayo a nadangkes ken baribar ken natangig a tao, apay a nagpatakderkayo iti simbaan a pamastrekanyo? Apay a binaliwanyo ti nasantuan a balikas ti Dios, tapno madusa dagiti kararuayo? Adtoy, kitaenyo dagiti paltiing ti Dios; ta adtoy, dumtengto ti kanito iti dayta nga aldaw a masapul a matungpal amin dagitoy a banag."
                },
                {
                    "number": 34,
                    "text": "Adtoy, impakita kaniak ti Apo dagiti naindaklan ken nakaskasdaaw a banag maipapan kadagiti masapul nga umay iti saan a mabayag, iti dayta nga aldaw inton umay kadakayo dagitoy a banag."
                },
                {
                    "number": 35,
                    "text": "Adtoy, agsaritaak kadakayo a kasla addakayo, ngem awankayo met. Ngem adtoy, impakitanakayo ni Jesucristo kaniak, ket ammok ti aramidyo."
                },
                {
                    "number": 36,
                    "text": "Ket ammok a magmagnakayo a napasindayag ti puspusoyo; ket manmano laeng ti saan a mangipasindayag iti bagbagida iti tangig ti puspusoda, iti panagkawes ti napipintas a pagan-anay, iti panagapal ken panagpungpungtot, ken panagsaksakit ti nakem, ken panangidadanes, ken amin a kita ti kinadakes; ken dagiti simbaanyo, wen, kasta met ti amin, nagbalin a narugit gapu iti kinapasindayag dagiti pusoyo."
                },
                {
                    "number": 37,
                    "text": "Ta adtoy, patpatgenyo ti kuartayo, ken ti taraonyo, ken ti napintas a kawesyo, ken dagiti arkos ti simbaanyo, a napatpateg ngem ti panagayatyo iti napanglaw ken ti makasapul, dagiti masakit ken dagiti marigatan."
                },
                {
                    "number": 38,
                    "text": "O dakayo a narugit, wen dakayo a managinsisingpet, dakayo a mannursuro, a mangilako iti bagbagina iti dayta nalungsot, apay a rinugitanyo ti nasantuan a simbaan ti Dios? Apay a mabainkayo a mangaklon iti nagan ni Cristo? Apay a saanyo a panunoten nga ad-adu ti kaipapanan ti agnanayon a kinaragsak ngem ti ladingit a saan a pulos nga aggibus—gapu iti dayaw ti lubong?"
                },
                {
                    "number": 39,
                    "text": "Apay nga arkosanyo ti bagbagiyo iti awan biagna, ngem saanyo nga ikaskaso dagiti mabisin, ken dagiti makasapul, ken ti lamulamo, ken ti masakit ken ti maparparigat nga aglabas kadakayo?"
                },
                {
                    "number": 40,
                    "text": "Wen, apay nga aramidenyo dagiti nalimed a kinnunsaboyo tapno makaalakayo iti gunggona, ket ipalubosyo ti panagladingit dagiti balo iti sango ti Apo, ken dagiti ulila nga agladingit iti sango ti Apo, ken kasta met ti dara dagiti ammada ken assawada nga agsangit iti Apo manipud iti daga, gapu ta adda panagibales kadagiti uloyo?"
                },
                {
                    "number": 41,
                    "text": "Adtoy, nakabitin ti espada ti panagibales iti ngatuenyo; ket dumtengton ti kanito tapno ibalesna kadakayo ti dara dagiti santo, gapu ta saannan nga ipalubos ti panagsangsangitda."
                }
            ]
        },
        "/study/scriptures/bofm/morm/9": {
            "uri": "/study/scriptures/bofm/morm/9",
            "title": "Mormon 9",
            "data_type": "chapter",
            "chapter_name": "Kapitulo 9",
            "chapter_summary": [
                "Ipaganetget ni Moroni ti panagbabawi dagiti saan a mamati ken Cristo—Inwaragawagna ti maipapan iti Dios ti milagro, a mangmangted iti paltiing ken mangibukbok iti sagut ken pagilasinan kadagiti natulnog—Naisardeng dagiti milagro gapu iti saan a panamati—Suroten dagiti pagilasinan dagiti mamati—Mabagbagaan dagiti tao nga agsayaat ken mangtungpal kadagiti bilin. Agarup K.P. 401–421."
            ],
            "verses": [
                {
                    "number": 1,
                    "text": "Ket ita, agsaoak met maipapan kadagiti saan a mamati ken Cristo."
                },
                {
                    "number": 2,
                    "text": "Adtoy, mamatikayo kadi iti aldaw ti pannakasarungkaryo—adtoy, inton umay ti Apo, wen, uray dayta naindaklan nga aldaw inton malukot ti daga a kas iti papel, ket marunaw ti elemento gapu iti pudot, wen, iti dayta naindaklan nga aldaw inton maisaklangkayo iti sango ti Kordero ti Dios—ita sawenyo ngata nga awan ti Dios?"
                },
                {
                    "number": 3,
                    "text": "Ket tallikudanyonto pay kadi ni Cristo, wenno mabalinyo, aya, ti sumango iti Kordero ti Dios? Pagarupenyo kadi a mabalinyo ti makipagnaed kenkuana babaen ti pannakaammoyo kadagiti basolyo? Pagarupenyo kadi a mabalinyo ti agragsak a makipagnaed iti dayta nasantuan a Biag, no maburburibor ti kararuayo iti basol iti kanayon a panangsalungasing iti paglinteganna?"
                },
                {
                    "number": 4,
                    "text": "Adtoy, kunak kadakayo nga ad-adda a nakakalkaldaang ti makipagnaed iti maysa a nasantuan ken nalinteg a Dios, gapu iti pannakaammoyo iti kinarugityo iti sangona, ngem iti pannakipagnaedyo kadagiti nailunod a kararua iti impierno."
                },
                {
                    "number": 5,
                    "text": "Ta adtoy, inton maisaklangkayo a kumita iti kinalamulamoyo iti sango ti Dios, ken kasta met iti dayag ti Dios, ken iti kinasanto ni Jesucristo, pasgedanna kadakayo ti apuy a saan a maiddep."
                },
                {
                    "number": 6,
                    "text": "O itan dakayo a saan a mamati, umasidegkayo iti Apo; umawagkayo a sipapasnek iti Ama iti nagan ni Jesus, ta bareng no makitanakayo nga awan mulitna, nalinis, nasayaat, ken puraw, a nadalusan babaen iti dara ti Kordero, inton umay ti naindaklan a maudi nga aldaw."
                },
                {
                    "number": 7,
                    "text": "Ket agsaoak manen kadakayo a nangtallikud iti paltiing ti Dios, ket kunayo a nalpasdan, nga awan ti paltiing, wenno padto, wenno sagut, wenno panangagas, wenno panagsasao ti dila, ken ti pannakaipatarus ti pagsasao;"
                },
                {
                    "number": 8,
                    "text": "Adtoy kunak kadakayo, siasino man a mangtallikud kadagitoy a banag saanna nga ammo ti ebanghelio ni Cristo; wen, saanna a nabasa ti nasantuan a kasuratan; no kasta, saanna a maawatan ida."
                },
                {
                    "number": 9,
                    "text": "Gapu ta saantayo kadi a mabasa a ti Dios isu met laeng idi kalman, ita, ken iti agnanayon, ket kenkuana awan ti naidumduma wenno anniniwan ti panagbalbaliw?"
                },
                {
                    "number": 10,
                    "text": "Ket ita, no inarapaapyo iti bagiyo ti dios a naiduma, ket kenkuana adda anniniwan ti panagbalbaliw, iti dayta inarapaapyo met iti bagiyo ti dios a saan a Dios ti milagro."
                },
                {
                    "number": 11,
                    "text": "Ngem adtoy, iparangko kadakayo ti Dios ti milagro, uray ti Dios ni Abraham, ken ti Dios ni Isaac, ken ti Dios ni Jacob; ket isu met la dayta ti Dios a namarsua iti langit ken daga, ken amin a banag nga adda kadakuada."
                },
                {
                    "number": 12,
                    "text": "Adtoy, pinarsuana ni Adan, ket babaen ken ni Adan immay ti pannakatnag ti tao. Ket gapu iti pannakatnag ti tao immay ni Jesucristo, uray ti Ama, ken ti Anak; ket gapu ken Jesucristo immay ti pannakasubbot ti tao."
                },
                {
                    "number": 13,
                    "text": "Ket gapu iti pannakasubbot ti tao, nga immay babaen ken ni Jesucristo, naisublida iti imatang ti Apo; wen, daytoy ti nakasubbotan ti amin a tao, napasamak ti panagungar gapu iti ipapatay ni Cristo a mangyeg iti pannakatungpal ti panagungar, manipud iti awan patinggana a turog, manipud iti dayta a turog mariing amin a tao babaen ti bileg ti Dios inton aguni ti tangguyob; ket rummuardanto, dagiti babassit ken dadakkel, ket maisaklang amin a tao iti pangukoman, a nasubbot ken naruk-atan manipud iti agnanayon a pannakaadipenna iti patay, isu ti pannakatay a saan nga agnanayon."
                },
                {
                    "number": 14,
                    "text": "Kalpasanna umay ti panangukom kadakuada ti Nasantuan; kalpasanna umay ti kanito a ti narugit narugitto latta; ket ti nalinteg nalintegto latta; ket isu a naragsak naragsakto latta; ket isu a naladingit naladingitto pay laeng."
                },
                {
                    "number": 15,
                    "text": "Ket ita, O dakayo amin a nangarapaap iti bagiyo iti dios a saan a makaaramid iti milagro, saludsodek kadakayo, naglabas kadin amin dagiti banag a naisaok? Immayen, aya, ti panungpalan? Adtoy kunak kadakayo, Saan; ket saan pay a nagsardeng ti Dios a Dios dagiti milagro."
                },
                {
                    "number": 16,
                    "text": "Adtoy, saan, aya, a nakaskasdaaw kadagiti matayo dagiti banag nga inaramid ti Apo? Wen, ket siasino ti makaawat kadagiti nakaskasdaaw nga aramid ti Dios?"
                },
                {
                    "number": 17,
                    "text": "Siasino ti makaibaga a saan a milagro ti babaen laeng iti balikasna napaadda ti langit ken daga; ken babaen ti bileg ti balikasna naparsua ti tao iti tapok ti daga; ken babaen ti bileg ti balikasna naaramid dagiti milagro?"
                },
                {
                    "number": 18,
                    "text": "Ken asino ti mangibaga a saan a nagaramid ni Jesucristo iti nabileg a milagro? Ket adu a nabileg a milagro ti nayeg babaen iti ima dagiti disipulo."
                },
                {
                    "number": 19,
                    "text": "Ket no adda milagro a naaramid, ngarud, apay a nagsardeng ti Dios a Dios ti milagro ngem saan met a mabalbaliwan a Nabiag? Ket adtoy, kunak kadakayo saan nga agbalbaliw; no kasta koma agsardengen a Dios; ngem saan met nga agsardeng a Dios, ket isu, ti Dios ti milagro."
                },
                {
                    "number": 20,
                    "text": "Ket no apay a nagsardeng nga agaramid iti milagro kadagiti annak ti tao, agsipud ta napukaw ti pammatida, ken immadayoda iti nalinteg a dalan, ket saanda nga ammo a rumbeng a pagtalkanda ti Dios."
                },
                {
                    "number": 21,
                    "text": "Adtoy, kunak kadakayo a siasino man a mamati ken ni Cristo, nga awan ti pagduaduaanna, maited kenkuana ania man ti dawatenna iti Ama iti nagan ni Cristo; ket agpaay iti amin daytoy a kari, nga agingga iti gibus ti daga."
                },
                {
                    "number": 22,
                    "text": "Ta adtoy, kinuna ni Jesucristo, ti Anak ti Dios, kadagiti disipulona a masapul nga agalibtak, wen, ken kasta met kadagiti amin a disipulona, a dengdenggen ti ummong: Inkayo iti amin a lubong, ket ikasabayo ti ebanghelio iti tunggal parsua;"
                },
                {
                    "number": 23,
                    "text": "Ket maisalakanto ti mamati ken mabuniagan, ngem madusanto ti saan a mamati;"
                },
                {
                    "number": 24,
                    "text": "Ket sumurotto dagitoy a tanda kadagiti mamati—papanawendanto dagiti sairo babaen ti naganko; agsaodanto iti baro a pagsasao; mangaladanto iti uleg; ket saandanto a madangran no uminumda iti uray ania a makasabidong a banag; ipataydanto dagiti imada iti masaksakit ket maagasandanto;"
                },
                {
                    "number": 25,
                    "text": "Ket siasino man a mamatinto iti naganko, nga awan duaduana, patalgedakto amin a balikasko kenkuana, agingga iti panungpalan ti daga."
                },
                {
                    "number": 26,
                    "text": "Ket ita, adtoy, asino ti makatakder a mangsuppiat iti aramid ti Apo? Asino ti makatallikud iti saona? Asino ti sumuppiat iti pannakabalin ti Apo? Asino ti manglais iti aramid ti Apo? Asino ti manglais kadagiti annak ni Cristo? Adtoy, kadagiti amin a manglais iti aramid ti Apo, masdaawkayonto ken mapukaw."
                },
                {
                    "number": 27,
                    "text": "O saankayo ngarud a manglais, ken saankayo nga agsiddaaw, ngem dumngegkayo iti balikas ti Apo, ket dawatenyo iti Ama iti nagan ni Jesus no ania man a banag ti kasapulanyo. Dikayo agduadua, ngem mamatikayo, ken rugianyo kas idi un-unana a panawen, ket umasidegkayo iti Apo iti amin a pusoyo, ket turposenyo ti bukodyo a pannakaisalakan nga addaan panagbuteng ken panagarigenggen iti sangona."
                },
                {
                    "number": 28,
                    "text": "Agsalukagkayo iti aldaw ti pannakatingitingyo; ikkatenyo iti bagbagiyo ti amin a kinarugit; saanyo a dawaten, a runotennakayo ti derrepyo, ngem dawatenyo ti tibker a di maisin, a saankayo a matnag iti sulisog, ngem agpaaykayo iti pudno ken sibibiag a Dios."
                },
                {
                    "number": 29,
                    "text": "Kitaenyo a saankayo a mabuniagan a saan a maikari; kitaenyo ta saankayo a makiranud iti sakramento ni Cristo a saan a maikari, ngem kitaenyo ta aramidenyo amin a banag a maikari, ket aramidenyo daytoy iti nagan ni Jesucristo, ti Anak ti sibibiag a Dios; ket no aramidenyo daytoy, ket agitured agingga iti panungpalan, saankayo a maibelleng."
                },
                {
                    "number": 30,
                    "text": "Adtoy, agsaritaak kadakayo a kasla agsasaoak manipud kadagiti natay; agsipud ta ammok a denggenyonto dagiti balikasko."
                },
                {
                    "number": 31,
                    "text": "Saandak a babalawen gapu kadagiti pagkurangak, wenno ti Amak, gapu iti pagkuranganna, wenno isuda a nagsurat nga immun-una ngem isu; ngem ketdi agyamankayo iti Dios nga isu ti nangiparang kadakayo iti pagkuranganmi, tapno masursuroyo ti agbalin a nasirsirib ngem dakami."
                },
                {
                    "number": 32,
                    "text": "Ket ita, adtoy, naisuratmi dagitoy a kasuratan babaen ti pannakaammomi, iti pannakaisurat babaen iti napabaro a taga-Egipto, a naipatawid ken nabaliwan, babaen iti wagas ti pagsasaomi."
                },
                {
                    "number": 33,
                    "text": "Ket no umdas koma ti kadakkel dagiti pinanidmi insuratmi koma iti Hebreo; ngem binaliwanmi met iti Hebreo; ket no insuratmi iti Hebreo, awan koma ti pagkuranganna daytoy kasuratanmi."
                },
                {
                    "number": 34,
                    "text": "Ngem ammo ti Apo dagiti banag a naisuratmi, ken kasta met nga awan sabali a tao a makaammo iti pagsasaomi; ket gapu ta awan sabali a tao a makaammo iti pagsasaomi, ngarud nangisagana iti wagas a pannakaipatarusna."
                },
                {
                    "number": 35,
                    "text": "Ket naisurat dagitoy a banag tapno ikkatentayo kadagiti kawestayo ti dara dagiti kabsattayo, a napukaw ti pammatida."
                },
                {
                    "number": 36,
                    "text": "Ket adtoy, dagitoy dagiti banag a tinarigagayanmi maipapan kadagiti kabsatmi, wen, uray ti pannakaisublida iti pammatida ken Cristo, gapu iti kararag dagiti amin a santo nga agnaed iti daga."
                },
                {
                    "number": 37,
                    "text": "Ket sapay koma ta ipaay ni Apo Jesucristo a masungbatan dagiti kararagda babaen ti pammatida; ket sapay koma ta laglagipen ti Dios nga Ama ti katulagan nga inaramidna iti balay ti Israel, ket sapay koma ta bendisionanna ida iti agnanayon babaen ti pammati iti nagan ni Jesucristo. Amen."
                }
            ]
        },
        "/study/scriptures/bofm/ether/1": {
            "uri": "/study/scriptures/bofm/ether/1",
            "title": "Ether 1",
            "data_type": "chapter",
            "chapter_name": "Kapitulo 1",
            "chapter_summary": [
                "Yababa ni Moroni dagiti kasuratan ni Ether—Maisagana ti kapupuon ni Ether—Saan a nakiro ti pagsasao dagiti Jaredite iti Torre ni Babel—Ikari ti Apo nga idauluanna nga agpili iti daga ket pagbalinenna ida a nabileg a pagilian."
            ],
            "book_title": "Ti Libro ni Ether",
            "verses": [
                {
                    "number": 1,
                    "text": "Ket ita siak, ni Moroni, ituloyko ti mangted iti pakaammuan kadagiti nagkauna a nagindeg a dinadael ti ima ti Apo iti rabaw daytoy akin-amianan a pagilian."
                },
                {
                    "number": 2,
                    "text": "Ket alaek ti pakaammok iti duapulo-ket-uppat a pinanid a nasarakan dagiti tao ni Limhi, a maawagan iti Libro ni Ether."
                },
                {
                    "number": 3,
                    "text": "Ket iti panangipapanko a ti umuna a paset daytoy a sinurat, a mangibaga iti maipanggep iti pannakapartuat ti lubong, ken kasta met ken ni Adan, ken iti pakaammo manipud iti dayta a kanito ken uray pay ti dakkel a torre, ken ania man a banag a naaramid dagiti annak ti tattao agingga iti dayta a kanito, adda kadagiti Hudio—"
                },
                {
                    "number": 4,
                    "text": "Ngarud diak isurat dagiti banag a naaramid manipud kadagidi aldaw ni Adan agingga iti dayta a kanito, ngem addadan kadagiti pinanid, ket asino man a makasarak kadakuada, maaddaan met iti bileg tapno maalana ti sangabukel a pakaammuan."
                },
                {
                    "number": 5,
                    "text": "Ngem adtoy, diak ited ti sangabukel a pakaammuan, ngem paset ti pakaammuan ti itedko, manipud iti torre agingga iti pannakadadaelda."
                },
                {
                    "number": 6,
                    "text": "Ket itedko ti pakaammuan iti kastoy a wagas. Ni Ether ti nangisurat iti daytoy a kasuratan, ket an-annabo ni Coriantor."
                },
                {
                    "number": 7,
                    "text": "Ni Coriantor lalaki nga anak ni Moron."
                },
                {
                    "number": 8,
                    "text": "Ket ni Moron lalaki nga anak ni Ethem."
                },
                {
                    "number": 9,
                    "text": "Ket ni Ethem lalaki nga anak ni Ahah."
                },
                {
                    "number": 10,
                    "text": "Ket ni Ahah lalaki nga anak ni Set."
                },
                {
                    "number": 11,
                    "text": "Ket ni Set lalaki nga anak ni Shiblon."
                },
                {
                    "number": 12,
                    "text": "Ket ni Shiblon lalaki nga anak ni Com."
                },
                {
                    "number": 13,
                    "text": "Ket ni Com lalaki nga anak ni Coriantum."
                },
                {
                    "number": 14,
                    "text": "Ket ni Coriantum lalaki nga anak ni Amnigaddah."
                },
                {
                    "number": 15,
                    "text": "Ket ni Amnigaddah lalaki nga anak ni Aaron."
                },
                {
                    "number": 16,
                    "text": "Ket ni Aaron an-annabo ni Heth, a lalaki nga anak ni Hearthom."
                },
                {
                    "number": 17,
                    "text": "Ket ni Hearthom lalaki nga anak ni Lib."
                },
                {
                    "number": 18,
                    "text": "Ket ni Lib lalaki nga anak ni Kish."
                },
                {
                    "number": 19,
                    "text": "Ket ni Kish lalaki nga anak ni Corom."
                },
                {
                    "number": 20,
                    "text": "Ket ni Corom lalaki nga anak ni Levi."
                },
                {
                    "number": 21,
                    "text": "Ket ni Levi lalaki nga anak ni Kim."
                },
                {
                    "number": 22,
                    "text": "Ket ni Kim lalaki nga anak ni Morianton."
                },
                {
                    "number": 23,
                    "text": "Ket ni Morianton an-annabo ni Riplakish."
                },
                {
                    "number": 24,
                    "text": "Ket ni Riplakish lalaki nga anak ni Shez."
                },
                {
                    "number": 25,
                    "text": "Ket ni Shez lalaki nga anak ni Heth."
                },
                {
                    "number": 26,
                    "text": "Ket ni Heth lalaki nga anak ni Com."
                },
                {
                    "number": 27,
                    "text": "Ket ni Com lalaki nga anak ni Coriantum."
                },
                {
                    "number": 28,
                    "text": "Ket ni Coriantum lalaki nga anak ni Emer."
                },
                {
                    "number": 29,
                    "text": "Ket ni Emer lalaki nga anak ni Omer."
                },
                {
                    "number": 30,
                    "text": "Ket ni Omer lalaki nga anak ni Shule."
                },
                {
                    "number": 31,
                    "text": "Ket ni Shule lalaki nga anak ni Kib."
                },
                {
                    "number": 32,
                    "text": "Ket ni Kib lalaki nga anak ni Orihah, a lalaki nga anak ni Jared;"
                },
                {
                    "number": 33,
                    "text": "Nga immayan ni Jared ken ti kabsatna ken ti kaamaanda, ken sabsabali pay ken dagiti kaamaanda, manipud iti dakkel a torre, iti kanito a kiniro ti Apo ti pagsasao dagiti tao, ket insapatana iti pungtotna a mawarawaradanto iti amin a rabaw ti daga; ket nawarawara dagiti tao a naibatay iti balikas ti Apo."
                },
                {
                    "number": 34,
                    "text": "Iti kadakkel ken kinamalalaki ti kabsat ni Jared, ken lalaki nga idaddaduma ti Apo, kinuna ni Jared, ti kabsatna, kenkuana: Umararawka iti Apo, tapno dinatayo tikawen ket saantayo a maawatan dagiti balikastayo."
                },
                {
                    "number": 35,
                    "text": "Ket napasamak nga immararaw ti kabsat ni Jared iti Apo, ket naasian ti Apo ken ni Jared; ngarud saanna a kiniro ti pagsasao ni Jared; ket saan a natikaw ni Jared ken ti kabsatna."
                },
                {
                    "number": 36,
                    "text": "Kalpasanna kinuna ni Jared iti kabsatna: Umararawka manen iti Apo, ket bareng no iliklikna ti pungtotna kadagiti gayyemtayo, tapno saanna a kiruen ti pagsasaoda."
                },
                {
                    "number": 37,
                    "text": "Ket napasamak nga immararaw ti kabsat ni Jared iti Apo, ket naasian ti Apo kadagiti gayyemda ken kasta met kadagiti kaamaanda, ket saanda a natikaw."
                },
                {
                    "number": 38,
                    "text": "Ket napasamak a nagsao manen ni Jared iti kabsatna, a kinunana: Mapanmo damagen iti Apo no papanawennatayo iti daga, ket no papanawennatayo iti daga, yararawmo kenkuana no sadino ti papanantayo. Ket asino ti makaammo no di ti Apo laeng a mangipan kadatayo iti daga a naisalsalumina iti amin a daga? Ket no mapasamak a kasta, agbalintayo a napudno iti Apo, tapno maawattayo a tawidtayo."
                },
                {
                    "number": 39,
                    "text": "Ket napasamak nga immararaw ti kabsat ni Jared iti Apo maipanggep iti nagaon iti ngiwat ni Jared."
                },
                {
                    "number": 40,
                    "text": "Ket napasamak a nangngeg ti Apo ti kabsat ni Jared, ket naasian kenkuana, ket kinunana kenkuana:"
                },
                {
                    "number": 41,
                    "text": "Mapanka ket urnongem dagiti arbanmo, lalaki ken babai, iti amin a kita; ken kasta met ti bukel ti daga a nadumaduma; ken dagiti kaamaam, ken kasta met ti kabsatmo a ni Jared ken ti kaamaanna; ken kasta met dagiti gayyemmo ken dagiti kaamaanda, ken dagiti gayyem ni Jared ken dagiti kaamaanda."
                },
                {
                    "number": 42,
                    "text": "Ket inton maaramidmo dagitoy mapanmo ida idauluan iti tanap nga agpa-amianan. Ket sadiayto ti pangsabatak kenka, ket kuyogenkanto a mapan iti daga a naisalsalumina iti amin a daga."
                },
                {
                    "number": 43,
                    "text": "Ket sadiayto a bendisionanka ken ti bukelmo, ket patanorekto dagiti bukelmo, ken ti bukel ti kabsatmo, ken dagiti sumurot kenka, a dakkel a pagilian. Ket awanto ti pagilian a nabilbileg ngem iti pangpatanorak iti bukelmo, iti amin a rabaw ti daga. Ket kasta ti aramidek kenka gapu iti daytoy naunday a panawen a yaararawmo kaniak."
                }
            ]
        },
        "/study/scriptures/bofm/ether/2": {
            "uri": "/study/scriptures/bofm/ether/2",
            "title": "Ether 2",
            "data_type": "chapter",
            "chapter_name": "Kapitulo 2",
            "chapter_summary": [
                "Isagana dagiti Jaredite ti panagdaliasatda nga agturong iti naikari a daga—Daytoy ti napili a daga a nasken a pagserbian dagiti tao ken ni Cristo wenno masagadda—Kasarita ti Apo ti kabsat ni Jared iti tallo nga oras—Agaramid dagiti Jaredite iti bilog—Ibaga ti Apo iti kabsat ni Jared a mangisingasing iti pamay-an no kasano a maikkan iti silaw dagiti bilog."
            ],
            "verses": [
                {
                    "number": 1,
                    "text": "Ket napasamak a napan ni Jared ken ti kabsatna, ken dagiti kaamaanda, ken kasta met dagiti gayyem ni Jared ken ti kabsatna ken dagiti kaamaanda, iti tanap iti amianan, (ket Nimrod ti nagan ti tanap, a naipanagan iti maingel a mangnganup) nga inkuyogda dagiti arbanda nga inurnongda, lalaki ken babai, iti amin a kita."
                },
                {
                    "number": 2,
                    "text": "Ken nangipakatda met iti silo ket nakatiliwda kadagiti tumatayab; ken nangisaganada met iti sasakayan, a nangikargaanda kadagiti ikan ti dandanum nga intugotda."
                },
                {
                    "number": 3,
                    "text": "Ken nangitugotda met iti deseret, nga, iti pannakaipatarusna, uyokan; iti kasta adu a pangen ti uyokan ti inkuyogda, ken iti amin a kita nga adda iti rabaw ti daga, bukbukel a nadumaduma."
                },
                {
                    "number": 4,
                    "text": "Ket napasamak nga idi makadanonda iti tanap ti Nimrod bimmaba ti Apo ket nakisarita iti kabsat ni Jared; ket adda iti ulep, ket saan a nakita ti kabsat ni Jared."
                },
                {
                    "number": 5,
                    "text": "Ket napasamak a binilin ida ti Apo a nasken a mapanda iti langalang, wen, iti dayta a kakapat a di pay nakapkapanan ti tao. Ket napasamak a napan ti Apo kadakuada, ket nakisarita kadakuada bayat ti panagtakderna iti ulep, ket inturongna ida iti rumbeng a papananda."
                },
                {
                    "number": 6,
                    "text": "Ket napasamak a nagdaliasatda iti langalang, ken nagaramidda iti bilog, a pinangballasiwda iti adu a dandanum, iti agtultuloy a panangiturong ti ima ti Apo."
                },
                {
                    "number": 7,
                    "text": "Ket saan nga ipalubos ti Apo nga agsardengda iti langalang iti ballasiw ti baybay, ngem kayatna a makadanonda iti daga ti kari, a napili a naisalsalumina kadagiti amin a daga, nga inlatang ti Apo a Dios kadagiti nalinteg a tao."
                },
                {
                    "number": 8,
                    "text": "Ket insapatana ti pungtotna iti kabsat ni Jared, nga asino man a mangtagikua iti daytoy daga ti kari, manipud iti dayta a kanito agingga iti agnanayon, nasken nga agserbi kenkuana, ti pudno ken maymaysa a Dios, wenno nasken a masagaddanto inton dumteng kadakuada ti pakabuklan ti pungtotna."
                },
                {
                    "number": 9,
                    "text": "Ket ita, makitatayo dagiti paulog ti Dios maipanggep iti daytoy a daga, a daytoy ti naikari a daga; nga ania man a pagilian a mangtagikua iti daytoy agserbi iti Dios, wenno masagaddanto inton dumteng kadakuada ti pakabuklan ti pungtotna. Ket dumtengto kadakuada ti pakabuklan ti pungtotna inton naluomdan iti basol."
                },
                {
                    "number": 10,
                    "text": "Ta adtoy, daytoy ti daga a napili a naisalsalumina kadagiti amin a daga; gapuna isu a mangtagikua iti daytoy agserbinto iti Dios wenno masagadto; ta daytoy ti agnanayon a paulog ti Dios. Ket saandanto agingga iti pannakatungpal ti basol dagiti annak ti daga, a masagad."
                },
                {
                    "number": 11,
                    "text": "Ket umay daytoy kadakayo, O dakayo a Gentil, tapno maammuanyo dagiti paulog ti Dios—tapno agbabawikayo, ket saanyo nga ituloy dagiti basbasolyo agingga iti yaay ti pannakatungpal, tapno diyo yeg ti pannakatungpal ti pungtot ti Dios kadakayo a kas iti inaramid dagiti agindeg iti daga."
                },
                {
                    "number": 12,
                    "text": "Adtoy, daytoy ti napili a daga, ket ania man a pagilian a mangtagikua mawayawayaanto iti pannakaadipen, ken iti pannakabalud, ken kadagiti amin a pagilian iti sirok ti langit, no la ketdi ta agserbida iti Dios ti daga, nga isu ni Jesucristo, a naimatanganen kadagiti banag a naisurattayon."
                },
                {
                    "number": 13,
                    "text": "Ket ita ituloyko ti kasuratak; ta adtoy, napasamak nga impan ti Apo ni Jared ken ti kabsatna iti dayta dakkel a baybay a nangbingay iti dagdaga. Ket iti idadanonda iti baybay impatakderda dagiti toldada; ket ninagananda ti lugar iti Moriancumer; ket nagnaedda kadagiti tolda, ket nagnaedda kadagiti tolda iti igid ti baybay iti uneg ti uppat a tawen."
                },
                {
                    "number": 14,
                    "text": "Ket napasamak iti naggibusan ti uppat a tawen a napan manen ti Apo iti kabsat ni Jared, ket nagtakder iti ulep ket nagsao kenkuana. Ket tallo nga oras a nagsao ti Apo iti kabsat ni Jared, ket dinusana ta nalipatanna ti immawag iti nagan ti Apo."
                },
                {
                    "number": 15,
                    "text": "Ket nagbabawi ti kabsat ni Jared iti dakes nga inaramidna, ket immawag iti nagan ti Apo para kadagiti kabsatna a kaduana. Ket kinuna ti Apo kenkuana: Pakawanenka ken dagiti kabsatmo iti basbasolda; ngem saankayon nga agbasolto manen, ta laglagipenyo a saan a kanayon a makitakunaynay ti Espirituk iti tao; gapuna, no agbasolkayo agingga iti naan-anayen ti pannakaluomyo mayadayokayo iti imatang ti Apo. Ket dagitoy ti pampanunotko iti daga nga itedko a tawidyo; ta daytoy ti daga a napili a naisalsalumina kadagiti amin a daga."
                },
                {
                    "number": 16,
                    "text": "Ket kinuna ti Apo: Mapankayo agtrabaho ket agaramidkayo, iti kalanglanga dagiti bilog nga aramidenyonto. Ket napasamak a napan nagtrabaho ti kabsat ni Jared, ken kasta met dagiti kabsatna, ket nagaramidda kadagiti bilog a kalanglanga dagiti naaramiddan, a maibatay kadagiti panangiwanwan ti Apo. Ket babassitda, ken nalag-anda iti danum, a kas iti kalag-an ti tumatayab iti danum."
                },
                {
                    "number": 17,
                    "text": "Ket naaramidda iti wagas a napnuan pintek, a mabalin pay a pagtaya iti danum a kas iti malukong; ken napintek ti tupiana a kas iti malukong; ken timmirad ti murdongda; ket napintek ti tuktokda a kas iti malukong; ket ti kaatiddogda kas iti kaatiddog ti kayo, ket ti ridawna, no mairikep, napintek a kas iti malukong."
                },
                {
                    "number": 18,
                    "text": "Ket napasamak nga immararaw ti kabsat ni Jared iti Apo, a kinunana: O Apo, naaramidkon ti trabaho nga imbilinmo kaniak, ket naaramidkon dagiti bilog a maibatay iti imbagam kaniak."
                },
                {
                    "number": 19,
                    "text": "Ket adtoy, O Apo, awan ti silawda; pangituronganmi? Ken kasta met a mapukawkami, ta iti unegda a saankami a makaanges, malaksid iti angin nga adda iti unegda; ngarud mapukawkami."
                },
                {
                    "number": 20,
                    "text": "Ket kinuna ti Apo iti kabsat ni Jared: Adtoy, mangaramidkayo iti abut iti tuktok, ken kasta met iti tupia; ket no kasapulanyo ti angin luktanyo ti abut ket makalang-abkayo iti angin. Ket no mapasamak a serkennakayo ti danum, adtoy, sullatanyo ti abut, tapno saankayo a mapukaw iti layus."
                },
                {
                    "number": 21,
                    "text": "Ket napasamak nga inaramid ti kabsat ni Jared, a maibatay iti imbilin ti Apo."
                },
                {
                    "number": 22,
                    "text": "Ket immararaw manen iti Apo a kinunana: O Apo, adtoy naaramidkon ti imbilinmo kaniak; ket naisaganakon dagiti sasakayan a para kadagiti taok, ken adtoy awan ti silawda. Adtoy, O Apo, ipalubosmo kadi a daliasatenmi daytoy dakkel a danum iti kasipngetan?"
                },
                {
                    "number": 23,
                    "text": "Ket kinuna ti Apo iti kabsat ni Jared: Ania ti kayatmo nga aramidek tapno maaddaankayo iti silaw kadagiti sasakayanyo? Ta adtoy, diyo mabalin ti maaddaan iti tawa, ta maribkaribkasdanto laeng; kasta met a dikayo makaitugot iti apuy, ta saankayo a mapan babaen ti lawag ti apuy."
                },
                {
                    "number": 24,
                    "text": "Ta adtoy, kaslakayonto baliena iti tengnga ti baybay; ta gumaborto kadakayo dagiti kasla bantay a dalluyon. Nupay kasta, ilung-awkayonto manen manipud iti tukot ti baybay; ta maibuston ti angin nga agtaud iti ngiwatko, ken kasta met ti tudo ken dagiti layus nga imbaonko."
                },
                {
                    "number": 25,
                    "text": "Ket adtoy, isaganakayo a mangbusor kadagitoy a banag; ta saanyo a maballasiw daytoy dakkel a taaw malaksid no isaganakayo a mangbusor kadagiti dalluyon ti baybay, ken dagiti lumabas nga angin, ken dagiti dumteng a layus. Ngarud ania ti kayatmo nga isaganak kadakayo tapno maaddaankayo iti silaw no alimonennakayo ti tukot ti baybay?"
                }
            ]
        },
        "/study/scriptures/bofm/ether/3": {
            "uri": "/study/scriptures/bofm/ether/3",
            "title": "Ether 3",
            "data_type": "chapter",
            "chapter_name": "Kapitulo 3",
            "chapter_summary": [
                "Makita ti kabsat ni Jared ti ramay ti Apo iti panangsagidna kadagiti sangapulo-ket-innem—Ipakita ni Cristo ti bagina nga espiritu iti kabsat ni Jared—Saan a mayadayo iti belo dagiti addaan iti naan-anay a pannakaammo—Mapaadda dagiti agipatpatarus a mangipakaammo iti kasuratan a Jaredite."
            ],
            "verses": [
                {
                    "number": 1,
                    "text": "Ket napasamak a napan ti kabsat ni Jared (ita walo ti bilang dagiti sasakayan a naisagana) iti bantay, a ninagananda iti bantay Shelem, gapu iti nalabes a kinatayagna, ken nangsukog manipud iti bato iti sangapulo-ket-innem a babassit a bato; ket puraw ken natarnawda, a kas iti aganninaw a sarming; ket intugotna ida iti tuktok ti bantay, ket immararaw manen iti Apo, a kinunana:"
                },
                {
                    "number": 2,
                    "text": "O Apo, kinunam a nasken a malakubkami kadagiti layus. Ita adtoy, O Apo, ket dimo koma kaunget ti adipenmo gapu iti pagkuranganna kenka; ta ammomi a nasantuanka ken agnaedka iti langit, ken saankami a maikari kenka; gapu iti pannakatnag nagtultuloy a nagbalin a dakes ti kasasaadmi; nupay kasta, O Apo, inikkannakami iti bilin a nasken nga umawagkami kenka, a manipud kenka umawatkami iti maibatay iti tarigagayanmi."
                },
                {
                    "number": 3,
                    "text": "Adtoy, O Apo, sinaplitnakami gapu iti kinamanagbasolmi, ken pinapanawnakami, ket kadagitoy adu a tawen addakami iti kabakiran; nupay kasta, naasika kadakami. O Apo, kitaennak koma a siaasi, ket iwaksim ti pungtotmo kadagitoy a tattaom, ket dimo ipalubos nga agballasiwda iti daytoy narungsot a taaw iti kasipngetan; ngem adtoy dagitoy banag a sinukogko manipud iti bato."
                },
                {
                    "number": 4,
                    "text": "Ket ammok, O Apo, nga adda kenka ti amin a pannakabalin, ket maaramidmo ti amin a kayatmo a pagimbagan ti tao; ngarud sagidem dagitoy a bato, O Apo, iti ramaymo, ket isaganam ida tapno agrimatda iti kasipngetan; ket agrimatda kadakami iti sasakayan nga insaganami, tapno adda silawmi bayat ti ibaballasiwmi iti baybay."
                },
                {
                    "number": 5,
                    "text": "Adtoy, O Apo, maaramidmo daytoy. Ammomi a kabaelam nga ipakita ti naindaklan a bilegmo, a kasla bassit iti pannakaawat dagiti tao."
                },
                {
                    "number": 6,
                    "text": "Ket napasamak nga idi maisao ti kabsat ni Jared dagitoy a balikas, adtoy, intag-ay ti Apo ti imana ket sinagidna dagiti bato a saggaysa iti ramayna. Ket naikkat ti belo kadagiti mata ti kabsat ni Jared, ket nakitana ti ramay ti Apo; ket kasla iti ramay ti tao, kas iti lasag ken dara; ket nadalupo ti kabsat ni Jared iti sango ti Apo, ta nadaleb iti buteng."
                },
                {
                    "number": 7,
                    "text": "Ket nakita ti Apo a nadalupo ti kabsat ni Jared iti daga; ket kinuna ti Apo kenkuana: Bumangonka, apay a nadalupoka?"
                },
                {
                    "number": 8,
                    "text": "Ket kinunana iti Apo: Nakitak ti ramay ti Apo, ket nagbutengak amangan la ketdi no dangrannak; ta diak ammo a nagtagilasag ken adda dara ti Apo."
                },
                {
                    "number": 9,
                    "text": "Ket kinuna ti Apo kenkuana: Gapu iti pammatim nakitam nga addaanak iti lasag ken dara; ket awan pay ti asino man a tao nga immasideg kaniak nga addaan iti aglaplapusanan a pammati a kas kenka; ta no saan dimo koma nakita ti ramayko. Adda kadin nakitam a nalablabes ngem iti daytoy?"
                },
                {
                    "number": 10,
                    "text": "Ket insungbatna: Saan; Apo, agpakitaka kaniak."
                },
                {
                    "number": 11,
                    "text": "Ket kinuna ti Apo kenkuana: Mamatika kadi kadagiti balikas nga ibagak?"
                },
                {
                    "number": 12,
                    "text": "Ket kinunana: Wen, Apo, ammok nga agsasaoka iti pudno, ta sika ti Dios ti kinapudno, ket saanka a makapaglibak."
                },
                {
                    "number": 13,
                    "text": "Ket idi maisaona dagitoy a balikas, adtoy, nagpakita ti Apo kenkuana, ket kinunana: Gapu ta ammom dagitoy a banag masubbotka iti pannakatnag; ngarud maisublika iti imatangko; ngarud agpakitaak kenka."
                },
                {
                    "number": 14,
                    "text": "Adtoy, siak ti naisagana manipud iti pamuon ti lubong a mangsubbot kadagiti taok. Adtoy, siak ni Jesucristo. Siak ti Ama ken ti Anak. Siak ti pagtaudan ti biag ti amin a tao, ken iti agnanayon, kasta met dagiti mamati iti naganko; ket agbalinda a lallaki ken babbai nga annakko."
                },
                {
                    "number": 15,
                    "text": "Ket saanak pay a nagpakita iti tao a pinarsuak, ta awan pay ti tao a namati kaniak a kas kenka. Makitam a naparsuaka a kalanglangak? Wen, kasta met a naparsua amin a tao manipud pay idi punganay a kalanglangak."
                },
                {
                    "number": 16,
                    "text": "Adtoy, daytoy a bagi, a makitkitam, ti bagi ti espirituk; ket pinarsuak ti tao a kalanglanga ti bagi ti espirituk; ket uray no agpakitaak kenka iti espiritu agpakitaak kadagiti taok iti lasag."
                },
                {
                    "number": 17,
                    "text": "Ket ita, kas nasaok, siak ni Moroni, saanko a maaramid ti naan-anay a pakaammuan dagitoy a banag a naisurat, ngarud umdasen nga ibagak a nagpakita ni Jesus iti daytoy a tao iti espiritu, a kas iti wagas ken kalanglanga ti isu met la a bagi nga impakitana kadagiti Nephite."
                },
                {
                    "number": 18,
                    "text": "Ket insurona a kas iti panangisurona kadagiti Nephite; ket amin daytoy, tapno maammuan daytoy a tao nga isu ti Dios, gapu kadagiti adu a naindaklan nga aramid nga impakita kenkuana ti Apo."
                },
                {
                    "number": 19,
                    "text": "Ket gapu iti pannakaammo daytoy a tao saan a nalapdan a kumita iti belo; ket nakitana ti ramay ni Jesus, nga, idi makitana, nadalupo iti butengna; ta ammona a ramay ti Apo; ket napukaw ti pammatina, ta ammona, nga awanan duadua."
                },
                {
                    "number": 20,
                    "text": "Gapuna, iti pannakagun-odna iti naan-anay a pannakaammo iti Dios, awanen ti mailimed kenkuana iti belo; ngarud, nakitana ni Jesus; ket isu ti nangisuro kenkuana."
                },
                {
                    "number": 21,
                    "text": "Ket napasamak a kinuna ti Apo iti kabsat ni Jared: Adtoy, dimo ipalubos nga agwaras iti lubong dagitoy banag a nakita ken nangngegam, agingga a dumteng ti panawen a panangigloriak iti naganko iti lasag; gapuna, ipategmo dagiti banag a nakita ken nangngegmo, ket awan ti tao a pangipakitaam."
                },
                {
                    "number": 22,
                    "text": "Ket adtoy, inton umayka kaniak, isuratmonto ida ken italimengmo, tapno awan ti makaipatarus kadakuada; ta isuratmonto ida iti pagsasao a dida mabasa."
                },
                {
                    "number": 23,
                    "text": "Ket adtoy, itedko kenka dagitoy dua a bato, ket italimengmonto met ida iti yan dagiti banag nga isuratmo."
                },
                {
                    "number": 24,
                    "text": "Ta adtoy, kinirokon ti pagsasao nga isuratmo; gapuna ibilinkonto iti naituding a panawenko nga isilnagto dagitoy a bato kadagiti mata dagiti tao dagitoy banag nga isuratmo."
                },
                {
                    "number": 25,
                    "text": "Ket idi maisao ti Apo dagitoy a balikas, impakitana iti kabsat ni Jared amin a nabiag iti daga, ken amin dagiti agnaedto; ket dina pinengdan ida iti imatangna, uray pay iti igid ti daga."
                },
                {
                    "number": 26,
                    "text": "Ta naibaganan kenkuana iti napalabas a panawen, a no mamati kenkuana a maipakitana kenkuana amin a banag—maipakitanto kenkuana; ngarud saan a mapengdan ti Apo kenkuana ti ania man, ta ammona a maipakita ti Apo kenkuana ti amin a banag."
                },
                {
                    "number": 27,
                    "text": "Ket kinuna ti Apo kenkuana: Isuratmo dagitoy a banag ket saluadam; ket ipakitakto ida iti naituding a panawenko kadagiti annak ti tattao."
                },
                {
                    "number": 28,
                    "text": "Ket napasamak a binilin ti Apo nga italimengna dagiti dua a bato a naawatna, ket dina ida ipakpakita, agingga nga ipakita ida ti Apo kadagiti annak ti tattao."
                }
            ]
        },
        "/study/scriptures/bofm/ether/4": {
            "uri": "/study/scriptures/bofm/ether/4",
            "title": "Ether 4",
            "data_type": "chapter",
            "chapter_name": "Kapitulo 4",
            "chapter_summary": [
                "Mabilin ni Moroni a mangitalimeng kadagiti sinurat ti kabsat ni Jared—Saandanto a maipalgak agingga a di maaddaan dagiti tao iti pammati a kas iti kabsat ni Jared—Bilinen ni Cristo dagiti tao a mamati kadagiti balikasna ken kadagiti disipulona—Mabilin dagiti tao nga agbabawi, mamati iti ebanghelio, ket maisalakanda."
            ],
            "verses": [
                {
                    "number": 1,
                    "text": "Ket binilin ti Apo ti kabsat ni Jared a sumalog iti bantay iti imatang ti Apo, ket isuratna dagiti banag a nakitana; ket mapawilanda a mapan kadagiti annak dagiti tao agingga a kalpasan ti pannakailansana iti krus; ket daytoy a gapu ti nangidulinan ni Mosiah kadakuada, tapno saanda nga umay iti lubong agingga a kalpasan ti panagpakita ni Cristo kadagiti taona."
                },
                {
                    "number": 2,
                    "text": "Ket kalpasan ti pudno a panagpakita ni Cristo kadagiti taona imbilinna a nasken a maipakitada."
                },
                {
                    "number": 3,
                    "text": "Ket ita, kalpasan dayta, napukawanda iti pammati; ket awan malaksid dagiti Lamanite, ket dida inawat ti ebanghelio ni Cristo; ngarud nabilinak nga ilemmengko manen ida iti daga."
                },
                {
                    "number": 4,
                    "text": "Adtoy, insuratko kadagitoy a pinanid ti tunggal banag a nakita ti kabsat ni Jared; ket sadiay awanen ti nain-indaklan a banag a naipakita ngem kadagidiay naipakita iti kabsat ni Jared."
                },
                {
                    "number": 5,
                    "text": "Gapuna binilinnak ti Apo a mangisurat kadakuada; ket insuratko ida. Ket binilinnak a mangsaluad kadakuada; ken kasta met nga imbilinna nga italimengko ti patarus; gapuna intalimengko dagiti agipatpatarus, a maibatay iti bilin ti Apo."
                },
                {
                    "number": 6,
                    "text": "Ta kinuna ti Apo kaniak: Saandanto a mapan kadagiti Gentil agingga iti aldaw a panagbabawida iti kinamanagbasolda, ket agbalinda a nadalus iti sango ti Apo."
                },
                {
                    "number": 7,
                    "text": "Ket iti dayta nga aldaw a panangaramatda iti pammatida kaniak, kinuna ti Apo, a kas iti inaramid ti kabsat ni Jared, tapno mapasantoda kaniak, isunton ti panangipakitak kadakuada kadagiti banag a nakita ni Jared, uray pay ti pannakaibutaktak kadakuada dagiti amin a paltiingko, kinuna ni Jesucristo, ti Anak ti Dios, ti Ama ti langit ken daga, ken amin a banag nga adda kadagitoy."
                },
                {
                    "number": 8,
                    "text": "Ket isu a mangsupanget iti balikas ti Apo, bay-am a mailunod; ket isu a di umawat kadagitoy a banag, bay-am a mailunod; ta diak pakitaan ida iti nain-indaklan a bambanag, kinuna ni Jesucristo; ta siak ti nagkuna."
                },
                {
                    "number": 9,
                    "text": "Ket babaen ti bilinko aglukat ti langit ken agrikep; ket iti balikasko agarigenggen ti daga; ket iti bilinko pumusayto dagiti agindeg, a kasto iti apuy."
                },
                {
                    "number": 10,
                    "text": "Ket isu a di mamati kadagiti balikasko saan a mamati kadagiti disipulok; ket no kastanto a saanak nga agsao, kednganyo; ta maammuanyonto a siak ti agsao, iti maudi nga aldaw."
                },
                {
                    "number": 11,
                    "text": "Ngem isu a mamati kadagitoy a banag a nasaokon, isunto ti sarungkarak a pakaipakitaan iti Espirituk, ket ammonanto ken mamaneknek. Ta gapu iti Espirituk maammuannanto a pudno dagitoy a banag; ta allukoyenna dagiti tao nga agaramid iti nasayaat."
                },
                {
                    "number": 12,
                    "text": "Ket ania man a banag a mangallukoy kadagiti tao nga agaramid iti nasayaat kukuak; ta awan ti sabali a paggapuan ti nasayaat no di siak. Siak met laeng ti mangidaulo kadagiti tao iti amin a nasayaat; isu a di mamati kadagiti balikasko saanto a mamati kaniak—a siak; ket isu a di mamati kaniak saanto a mamati iti Amak a nangibaon kaniak. Ta adtoy, siak ti Ama, siak ti lawag, ken ti biag, ken ti kinapudno iti lubong."
                },
                {
                    "number": 13,
                    "text": "Umaykayo kaniak, O dakayo a Gentil, ket ipakitak kadakayo dagiti nain-indaklan a banag, ti pannakaammo a nailemmeng gapu iti kinaawan ti pammati."
                },
                {
                    "number": 14,
                    "text": "Umaykayo kaniak, O dakayo a balay ti Israel, ket maipakitanto kadakayo no kasano ti kinaindaklan dagiti banag nga inlatang ti Ama nga agpaay kadakayo, manipud iti pannakabukel ti lubong; ket saan nga immay kadakayo gapu iti kaawan ti pammatiyo."
                },
                {
                    "number": 15,
                    "text": "Adtoy, inton ray-abenyo dayta belo ti kaawan ti pammatiyo a nakaigapuan ti panagtalinaedyo iti nakaam-amak a kasasaad ti kinadangkes, ken kinatangken ti puso, ken kinabulsek ti panunot, tinto ngarud naindaklan ken nakaskasdaaw a bambanag a nailimed kadakayo manipud iti pannakabukel ti lubong—wen, inton awaganyo ti Ama babaen ti naganko, nga addaan iti nasneban a puso ken sibabawi nga espiritu, isunton ti pannakaammoyo a nalagip ti Ama ti katulagan nga inaramidna kadagidi ammayo, O balay ti Israel."
                },
                {
                    "number": 16,
                    "text": "Ken isunton ti pannakaipalgak dagiti paltiingko nga imbilinko nga isurat ti katulongak a ni Juan kadagiti mata dagiti amin a tao. Laglagipenyo, inton makitayo dagitoy a banag, ammoyonton a magawgaw-aten ti panawen a pannakaipakitada iti amin nga aramid."
                },
                {
                    "number": 17,
                    "text": "Ngarud, inton awatenyo daytoy a kasuratan ammoyonton a nangrugin ti aramid ti Ama iti amin a rabaw ti daga."
                },
                {
                    "number": 18,
                    "text": "Ngarud, agbabawikayo amin nga adda iti ig-igid ti daga, ket umaykayo kaniak, ken mamatikayo iti ebangheliok, ket mabuniagankayo iti naganko; ta isu a mamati ken mabuniagan maisalakanto; ngem isu a di mamati mailunodto; ket surotento ti tanda dagiti mamati iti naganko."
                },
                {
                    "number": 19,
                    "text": "Ket mabendisionanto ti makita a napudno iti naganko iti maudi nga aldaw, ta maitag-ayto a makipagnaed iti pagarian a naisagana a para kenkuana manipud iti pannakabukel ti lubong. Ket adtoy siak ti nangibaga iti dayta. Amen."
                }
            ]
        },
        "/study/scriptures/bofm/ether/5": {
            "uri": "/study/scriptures/bofm/ether/5",
            "title": "Ether 5",
            "data_type": "chapter",
            "chapter_name": "Kapitulo 5",
            "chapter_summary": [
                "Agtakderto a mamaneknek iti kinapudno ti Libro ni Mormon dagiti tallo a saksi ken ti aramid a mismo."
            ],
            "verses": [
                {
                    "number": 1,
                    "text": "Ket ita siak, ni Moroni, naisuratkon dagiti balikas a naibilin kaniak, a maibatay iti lagipko; ket naibagakon kadakayo dagiti banag a sinaluadak; ngarud diyo ida sagsagiden tapno maipatarusyo; ta maipawil kadakayo dayta a banag, malaksid no nakemton ti Dios inton agangay."
                },
                {
                    "number": 2,
                    "text": "Ket adtoy, nalabit a mapadayawankayonto a mangipakita kadagiti pinanid kadagidiay tumulongto a mangipatungpal iti daytoy nga aramid;"
                },
                {
                    "number": 3,
                    "text": "Ket maipakitanto kadagiti tallo babaen ti bileg ti Dios; gapuna ammodanto nga awan duadua a pudno dagitoy a banag."
                },
                {
                    "number": 4,
                    "text": "Ket agtaudto iti ngiwat dagiti tallo a saksi dagitoy a banag; ket ti pammaneknek dagiti tallo, ken daytoy nga aramid, ti pakaipakitaanto ti bileg ti Dios ken kasta met ti aramidna, a nangipaneknekan ti Ama, ken ti Anak, ken ti Espiritu Santo—ket amin dagitoy tumakderdanto a pammaneknek a maibusor iti lubong iti maudi nga aldaw."
                },
                {
                    "number": 5,
                    "text": "Ket no kastanto nga agbabawida ket umayda iti Ama iti nagan ni Jesus, maawatdanto iti pagarian ti Dios."
                },
                {
                    "number": 6,
                    "text": "Ket ita, no awan ti turayko kadagitoy a banag, kednganyo; ta ammoyonto nga addaanak iti turay inton makitadak, ket dumatagtayonto iti Dios iti maudi nga aldaw. Amen."
                }
            ]
        },
        "/study/scriptures/bofm/ether/6": {
            "uri": "/study/scriptures/bofm/ether/6",
            "title": "Ether 6",
            "data_type": "chapter",
            "chapter_name": "Kapitulo 6",
            "chapter_summary": [
                "Iturong ti angin dagiti bilog a Jaredite iti naikari a daga—Dayawen dagiti tao ti Apo gapu iti kinaimbagna—Madutokan ni Orihah nga arida—Pumusay da Jared ken ti kabsatna."
            ],
            "verses": [
                {
                    "number": 1,
                    "text": "Ket ita siak, ni Moroni, ituloyko ti mangted iti kasuratan ni Jared ken ti kabsatna."
                },
                {
                    "number": 2,
                    "text": "Ta napasamak kalpasan ti panangisagana ti Apo kadagiti bato nga intugot ti kabsat ni Jared iti bantay, simmalog ti kabsat ni Jared iti bantay, ket inkabilna dagiti bato iti sasakayan a naisagana, a saggaysa ti tunggal murdongda; ket adtoy, nangtedda iti lawag kadagiti sasakayan."
                },
                {
                    "number": 3,
                    "text": "Ket kasta ti panamaglawag ti Apo kadagiti bato iti kasipngetan, a mangted iti silaw kadagiti lallaki, babbai, ken ubbing, tapno saanda nga agballasiw iti nalawa a dandanum iti kasipngetan."
                },
                {
                    "number": 4,
                    "text": "Ket napasamak nga idi maisaganada amin a kita ti taraon, tapno iti kasta makapagpautda iti danum, ken kasta met ti taraon dagiti arban ken pastorda, ken ania man a narungsot a nabiag wenno ayup wenno tumatayab nga itugotda—ket napasamak nga idi naaramiddan amin dagitoy a banag nagluganda kadagiti sasakayan wenno bilogda, ket inturongda iti baybay, nga intalekda ti bagbagida iti Apo a Diosda."
                },
                {
                    "number": 5,
                    "text": "Ket napasamak nga imbilin ti Apo a Dios a nasken nga adda narungsot nga angin a maipuyot iti rabaw ti danum, nga agturong iti naikari a daga; ket kasta ti panangipuruak ti angin kadakuada kadagiti dalluyon ti baybay."
                },
                {
                    "number": 6,
                    "text": "Ket napasamak a namin-adu a darasda a nairareb iti tukot ti baybay, gapu kadagiti bantay a dalluyon a naiburak kadakuada, ken kasta met dagiti dadakkel ken nakaam-amak a bagyo a pinaltuad ti rungsot ti angin."
                },
                {
                    "number": 7,
                    "text": "Ket napasamak nga idi mairarebda iti tukot awan ti danum a makadangran kadakuada, ta napintek ti sasakayanda a kas iti malukong, ken kasta met a napintekda a kas iti daong ni Noe; ngarud idi nalikmotda iti dandanum immararawda iti Apo, ket pinatapawna manen ida."
                },
                {
                    "number": 8,
                    "text": "Ket napasamak a saan a nagsardeng ti angin a nangipugso nga agturong iti naikari a daga idi addada iti dandanum; ket kasta ti panangyabog kadakuada ti angin."
                },
                {
                    "number": 9,
                    "text": "Ket nagkantada iti panagdayawda iti Apo; wen, nagkanta ti kabsat ni Jared iti panagdayaw iti Apo, ket nagyaman ken nagdaydayaw iti Apo iti nagmalem; ket idi dumteng ti rabii, saanda a nagsardeng a nagdaydayaw iti Apo."
                },
                {
                    "number": 10,
                    "text": "Ket kasta ti pannakayabogda; ket awan ti nakaam-amak nga ayup ti baybay a nakaburak kadakuada, wenno baliena a nakadadael kadakuada; ket nagtultuloy nga adda silawda, addada man iti rabaw wenno iti uneg ti danum."
                },
                {
                    "number": 11,
                    "text": "Ket kasta ti pannakayabogda, iti tallo-gasut-ken-uppat-a-pulo-ket-uppat nga aldaw iti danum."
                },
                {
                    "number": 12,
                    "text": "Ket simmangladda iti kadaratan ti naikari a daga. Ket idi maibaddekda dagiti sakada iti igid ti baybay ti naikari a daga nagpaklebda iti rabaw ti daga, ket impakumbabada ti bagbagida iti Apo, ket nagarubos ti luada iti ragsakda iti Apo, gapu iti kaadu ti naumbi a kaasina kadakuada."
                },
                {
                    "number": 13,
                    "text": "Ket napasamak a napanda iti rabaw ti daga, ket rinugianda a sinukay ti daga."
                },
                {
                    "number": 14,
                    "text": "Ket adda uppat a lallaki nga annak ni Jared; ket naawaganda iti Jacom, ken Gilgah, ken Mahah, ken Orihah."
                },
                {
                    "number": 15,
                    "text": "Ket naaddaan met ti kabsat ni Jared iti annak a lallaki ken babbai."
                },
                {
                    "number": 16,
                    "text": "Ket nagdagup iti duapulo-ket-dua a kararua dagiti gayyem da Jared ken ti kabsatna; ket naaddaanda met iti annak a lallaki ken babbai sakbay nga immayda iti naikari a daga; ket ngarud nangin-inutda nga immadu."
                },
                {
                    "number": 17,
                    "text": "Ket naisuroda a magna a sipapakumbaba iti sango ti Apo; ken naisuroda met idiay ngato."
                },
                {
                    "number": 18,
                    "text": "Ket napasamak a nangrugida a nagwaras iti rabaw ti daga, ken immaduda ket sinukayda ti daga; ket pimmigsada iti daga."
                },
                {
                    "number": 19,
                    "text": "Ket nangrugi a limmakay ti kabsat ni Jared, ket nakitana nga iti saan a mabayag sumalogton iti tanem; gapuna kinunana ken ni Jared: Ummongenta a sangsangkamaysa dagiti taota tapno mabilangta ida, tapno maammuanta kadakuada ti tarigagayda kadata sakbay a sumalogta iti tanemta."
                },
                {
                    "number": 20,
                    "text": "Ket kas maibatay naguummong a sangsangkamaysa dagiti tao. Ita duapulo-ket-dua a kararua ti bilang dagiti annak a lallaki ken babbai ti kabsat ni Jared; ket sangapulo-ket-dua ti bilang dagiti annak a lallaki ken babbai ni Jared, isu nga addaan iti uppat nga annak a lallaki."
                },
                {
                    "number": 21,
                    "text": "Ket napasamak a binilangda dagiti taoda; ket kalpasan ti panangbilangda kadakuada, tinarigagayanda kadakuada dagiti banag a kayatda nga aramiden sakbay a sumalogda iti tanemda."
                },
                {
                    "number": 22,
                    "text": "Ket napasamak a tinarigagayan dagiti tao kadakuada a nasken a mangtudingda iti maysa kadagiti lallaki nga annakda nga agbalin nga arida."
                },
                {
                    "number": 23,
                    "text": "Ket ita adtoy, nadagsen daytoy kadakuada. Ket kinuna kadakuada ti kabsat ni Jared: Awan duadua a mangiturong daytoy iti pannakabalud."
                },
                {
                    "number": 24,
                    "text": "Ngem kinuna ni Jared iti kabsatna: Bay-am ida a maaddaan iti ari. Ket kinunana ngarud kadakuada: Mangpilikayo kadagiti annaktayo a lallaki ti agbalin nga ari, uray asino ti kayatyo."
                },
                {
                    "number": 25,
                    "text": "Ket napasamak a pinilida ti inauna nga anak ti kabsat ni Jared; ket Pagag ti naganna. Ket napasamak a nagkedked ket saan nga isu ti agbalin nga arida. Ket kinayat dagiti tao a piliten ti amana, ngem saan nga immannugot ti amana; ket binilinna ida a dida piliten ti asino man nga agbalin nga arida."
                },
                {
                    "number": 26,
                    "text": "Ket napasamak a pinilida ti amin a lallaki a kakabsat ni Pagag, ngem dida kinayat."
                },
                {
                    "number": 27,
                    "text": "Ket napasamak a kasta met dagiti lallaki nga annak ni Jared, uray pay isuda amin malaksid ti maysa; ket ni Orihah ti natudingan nga ari dagiti tao."
                },
                {
                    "number": 28,
                    "text": "Ket nangrugi nga agturay, ket nangrugi a rimmang-ay dagiti tao; ket nagbalinda nga aglaplapusanan ti kinabaknangda."
                },
                {
                    "number": 29,
                    "text": "Ket napasamak a natay ni Jared, ken kasta met ti kabsatna."
                },
                {
                    "number": 30,
                    "text": "Ket napasamak a nagna a sipapakumbaba ni Orihah iti sango ti Apo, ken linaglagipna ti kinaindaklan dagiti banag nga inaramid ti Apo iti amana, ken kasta met nga insurona kadagiti taona dagiti naindaklan a banag nga inaramid ti Apo kadagiti ammada."
                }
            ]
        },
        "/study/scriptures/bofm/ether/7": {
            "uri": "/study/scriptures/bofm/ether/7",
            "title": "Ether 7",
            "data_type": "chapter",
            "chapter_name": "Kapitulo 7",
            "chapter_summary": [
                "Agturay ni Orihah iti kinalinteg—Iti baet ti panagiinnagaw ken panagririri mabangon dagiti agbalubal a pagarian da Shule ken Cohor—Babalawen dagiti propeta ti kinadangkes ken ti panagrukbab dagiti tao iti didiosen, a nagbabawi met laeng."
            ],
            "verses": [
                {
                    "number": 1,
                    "text": "Ket napasamak nga impatungpal ni Orihah ti pangngeddeng iti daga babaen ti kinalinteg iti amin nga aldawna, nga adu unay nga aldaw."
                },
                {
                    "number": 2,
                    "text": "Ket naaddaan iti annak a lallaki ken babbai; wen, naaddaan iti tallo-pulo-ket-maysa, a dua-pulo-ket-tallo kadakuada ti lalaki."
                },
                {
                    "number": 3,
                    "text": "Ket napasamak a naaddaan met iti anak a Kib idi lakayen. Ket napasamak a ni Kib ti nangsukat kenkuana a nagturay; ket anak ni Kib ni Corihor."
                },
                {
                    "number": 4,
                    "text": "Ket idi agtawenen ni Corihor iti tallo-pulo-ket-dua sinukirna ti amana, ket napan nagnaed iti daga a Nehor; ket naaddaan iti annak a lallaki ken babbai, ket nagbalinda a nalaus ti pintasna; gapuna adu a tao ti naawis ni Corihor nga immasideg kenkuana."
                },
                {
                    "number": 5,
                    "text": "Ket idi nakaurnongen iti buyot napan iti daga a Moron a pagnaedan ti ari, ket innalana a balud, a namasingked iti kinuna ti kabsat ni Jared a mabaluddanto."
                },
                {
                    "number": 6,
                    "text": "Ita ti daga a Moron, a pagnaedan ti ari, asideg iti daga a ninaganan dagiti Nephite iti Desolation."
                },
                {
                    "number": 7,
                    "text": "Ket napasamak a nagtalinaed a balud ni Kib, ken dagiti taona babaen ni Corihor nga anakna, agingga a nalabesen ti kinalakayna; nupay kasta naaddaan ni Kib iti anak a ni Shule idi lakayen, idi adda pay la iti pagbaludan."
                },
                {
                    "number": 8,
                    "text": "Ket napasamak a nakapungtot ni Shule iti kabsatna; ket nagbalin a napigsa ni Shule, ken nagbalin a maingel a kas iti kapigsa ti lalaki; ken kasta met a maingel iti panangeddeng."
                },
                {
                    "number": 9,
                    "text": "Gapuna, immay iti turod nga Efraim, ket nagtunaw iti turod, ken nagaramid iti espada manipud iti landok a para kadagiti napaasidegna kenkuana; ket kalpasan ti panangarmasna kadakuada iti espada nagsubli iti siudad ti Nehor, ket kinadangadangna ti kabsatna a ni Corihor, nga iti dayta a panglakagan nagun-odna ti pagarian ken naisublina iti amana a ni Kib."
                },
                {
                    "number": 10,
                    "text": "Ket ita gapu iti banag nga inaramid ni Shule, inyawat ti amana kenkuana ti pagarian; ngarud inrugina ti nangituray a sukat ti amana."
                },
                {
                    "number": 11,
                    "text": "Ket napasamak nga impatungpalna a pangngeddeng babaen ti kinalinteg; ket pinagsaknapna ti pagarianna iti amin a rabaw ti daga, ta immadu dagiti tao a kasta unay."
                },
                {
                    "number": 12,
                    "text": "Ket napasamak a naaddaan met ni Shule iti adu nga annak a lallaki ken babbai."
                },
                {
                    "number": 13,
                    "text": "Ket nagbabawi ni Corihor iti adu a dakes nga inaramidna; gapuna inikkan ni Shule iti bileg iti pagarianna."
                },
                {
                    "number": 14,
                    "text": "Ket napasamak nga adu ti lallaki ken babbai nga annak ni Corihor. Ket kadagiti annak ni Corihor adda maysa nga agnagan iti Noe."
                },
                {
                    "number": 15,
                    "text": "Ket napasamak a nagsukir ni Noe ken ni Shule, ti ari, ken kasta met iti amana a ni Corihor, ket inyadayona ti kabsatna a ni Cohor, ken kasta met amin dagiti kabsatna ken adu kadagiti tao."
                },
                {
                    "number": 16,
                    "text": "Ket kinadangadangna ni Shule, ti ari, a nakagun-odanna iti daga nga umuna a tawidda; ket nagbalin nga ari iti dayta a paset ti daga."
                },
                {
                    "number": 17,
                    "text": "Ket napasamak a kinadangadangna manen ni Shule, ti ari; ket innalana ni Shule, ti ari, ket innalana a balud iti Moron."
                },
                {
                    "number": 18,
                    "text": "Ket napasamak idi papatayenna koman, nagarudok dagiti lallaki nga annak ni Shule iti balay ni Noe iti rabii ket pinapatayda, ken dinadaelda ti ridaw ti pagbaludan ket inruarda ti amada, ket impanda iti tronona iti pagarianna."
                },
                {
                    "number": 19,
                    "text": "Gapuna, nangbangon ti lalaki nga anak ni Noe iti pagarian iti naganna; nupay kasta saandan a nagun-od pay ti bileg manipud ken ni Shule nga ari, ket rimmang-ay a kasta unay ken pimmigsa dagiti tao nga adda iti babaen ti panagturay ni Shule nga ari."
                },
                {
                    "number": 20,
                    "text": "Ket nabingay ti pagilian; ket adda dua a pagarian, ti pagarian ni Shule, ken ti pagarian ni Cohor, ti lalaki nga anak ni Noe."
                },
                {
                    "number": 21,
                    "text": "Ket ni Cohor, ti lalaki nga anak ni Noe, imbilinna a makidangadang dagiti taona kada Shule, a nangabakan kadakuada da Shule ken nangpapatayanda ken ni Cohor."
                },
                {
                    "number": 22,
                    "text": "Ket ita adda lalaki nga anak ni Cohor a nanaganan iti Nimrod; ket insuko ni Nimrod ti pagarian ni Cohor ken ni Shule, ket nakagun-od iti panagraem iti imatang ni Shule; gapuna inted kenkuana ni Shule ti dakkel a tulong, ket inaramidna iti pagarian ni Shule a maibatay iti pagayatanna."
                },
                {
                    "number": 23,
                    "text": "Ken kasta met nga iti panagturay ni Shule immay kadagiti tao dagiti propeta, nga imbaon ti Apo, a mangipadpadto a mangyeg iti lunod iti daga ti kinadangkes ken panagrukbabda iti didiosen, ket masapul a madadaelda no dida agbabawi."
                },
                {
                    "number": 24,
                    "text": "Ket napasamak a sinusik dagiti tao dagiti propeta, ken linaisda ida. Ket napasamak nga impatungpal ni ari Shule ti pangngeddeng a maibusor kadagiti amin a nangsusik kadagiti propeta."
                },
                {
                    "number": 25,
                    "text": "Ket impatungpalna ti paglintegan iti amin a daga, a nangted iti bileg kadagiti propeta a masapul a mapanda iti sadino man a kayatda; ket babaen daytoy nagbabawi dagiti tao."
                },
                {
                    "number": 26,
                    "text": "Ket gapu ta nagbabawi dagiti tao iti kinamanagbasolda ken panagrukbabda kadagiti didiosen pinakawan ida ti Apo, ket nangrugi manen a rimmang-ayda iti daga. Ket napasamak a naaddaan ni Shule iti annak a lallaki ken babbai idi lakayen."
                },
                {
                    "number": 27,
                    "text": "Ket awanen ti gubgubat kadagiti aldaw ni Shule; ket nalagipna dagiti naindaklan a banag nga inaramid ti Apo kadagiti ammana iti panangitundana kadakuada iti naikari a daga babaen ti ibaballasiwda iti nalawa a taaw; gapuna impatungpalna ti pangngeddeng babaen ti kinalinteg iti amin nga aldawna."
                }
            ]
        },
        "/study/scriptures/bofm/ether/8": {
            "uri": "/study/scriptures/bofm/ether/8",
            "title": "Ether 8",
            "data_type": "chapter",
            "chapter_name": "Kapitulo 8",
            "chapter_summary": [
                "Adda riribuk ken panagsusupanget iti pagarian—Mangbukel ni Akish iti tulag a nalimed a kinnunsabo a mangpapatay iti ari—Kukua ti sairo ti nalimed a kinnunsabo ket agbanag iti pannakadadael dagiti pagilian—Maballaagan dagiti kabaruanan a Gentil a maibusor iti nalimed a kinnunsabo nga agpanggepto a mangagaw iti wayawaya iti amin a daga, il-ili, ken pagilian."
            ],
            "verses": [
                {
                    "number": 1,
                    "text": "Ket napasamak a naaddaan iti anak nga Omer, ket sinukatan ni Omer a nagturay. Ket naaddaan ni Omer iti anak a ni Jared; ket naaddaan ni Jared iti annak a lallaki ken babbai."
                },
                {
                    "number": 2,
                    "text": "Ket sinukir ni Jared ti amana, ket immay nagnaed iti daga a Heth. Ket napasamak nga adu a tao ti pinatpatiray-okanna, gapu kadagiti makaar-arit a balikasna, agingga a nagun-odna ti kagudua ti pagarian."
                },
                {
                    "number": 3,
                    "text": "Ket idi magun-odna ti kagudua ti pagarian nakidangadang iti amana, ket innalana a balud ti amana, ket pinagpaayna a sibabalud;"
                },
                {
                    "number": 4,
                    "text": "Ket ita, kadagiti aldaw a panagturay ni Omer adda iti pagbaludan iti kagudua dagiti aldawna. Ket napasamak a naaddaan iti annak a lallaki ken babbai, a pakaibilangan da Esrom ken Coriantumr;"
                },
                {
                    "number": 5,
                    "text": "Ket nalaus ti pungtotda gapu kadagiti aramid ni Jared a kabsatda, iti kasta nangummongda iti buyot ket nakidangadangda ken ni Jared. Ket napasamak a nakidangadangda iti rabii."
                },
                {
                    "number": 6,
                    "text": "Ket napasamak nga idi napapatayda ti buyot ni Jared papatayenda koma metten; ket nagpakaasi kadakuada a dida patpatayen, ket isukona ti pagarian iti amana. Ket napasamak nga intedda kenkuana ti biagna."
                },
                {
                    "number": 7,
                    "text": "Ket ita nagbalin a nalaus ti ladingit ni Jared gapu iti pannakapukaw ti pagarianna, ta impapusona ti pagarian ken amin a dayaw iti lubong."
                },
                {
                    "number": 8,
                    "text": "Ita iti nalaus a laing ti babai nga anak ni Jared, ket nakitana ti ladingit ti amana, napanunotna ti mangaramid iti plano a pakaisublianna iti pagarian iti amana."
                },
                {
                    "number": 9,
                    "text": "Ita nalaus ti pintas ti babai nga anak ni Jared. Ket napasamak a kinasaritana ti amana, a kinunana kenkuana: Ania unay ti pagladladingitan ti amak? Dina kadi nabasa dagiti sinurat nga inkuyog dagiti ammatayo nga imballasiw iti nalawa a taaw? Adtoy, awan kadi ti kasuratan maipanggep kadakuada a nataengan, nga isuda babaen ti nalimed a planoda nagun-odda dagiti pagarian ken dakkel a dayaw?"
                },
                {
                    "number": 10,
                    "text": "Ket ita, ngarud, palubosannak koma ti amak a mapan iti yan ni Akish, ti lalaki nga anak ni Kimnor; ket adtoy, napintasak, ket agsalaak iti sangona, ket gargariek, tapno tarigagayannak nga agbalin nga asawana; gapuna no tarigagayannaka a mangted kaniak nga asawana, kunamto: Itedko no idatagmo kaniak ti ulo ti amak, nga ari."
                },
                {
                    "number": 11,
                    "text": "Ket ita gayyem ni Akish ni Omer; gapuna, idi maibaon ni Jared ken ni Akish, nagsala ti babai nga anak ni Jared iti sangona tapno gargarienna, iti kasta tinarigagayanna nga agbalin nga asawana. Ket napasamak a kinunana ken ni Jared: Itedmo nga asawaek."
                },
                {
                    "number": 12,
                    "text": "Ket kinuna ni Jared kenkuana: Itedko kenka, no idatagmo kaniak ti ulo ti amak, nga ari."
                },
                {
                    "number": 13,
                    "text": "Ket napasamak nga inurnong ni Akish iti sango ti balay ni Jared amin dagiti kabagianna, ket kinunana kadakuada: Ikariyo kadi nga agtalinaedkayo a napudno kaniak iti banag a tarigagayak kadakayo?"
                },
                {
                    "number": 14,
                    "text": "Ket napasamak a nagkarida amin kenkuana, babaen ti Dios iti langit, ken kasta met dagiti langit, ken kasta met iti daga, ken kadagiti uloda, nga asino man a sumuppiat iti tulong a tarigagayan ni Akish mapukawna ti ulona; ket asino man a mangibutaktak ti ania man a banag nga ibaga kadakuada ni Akish, mapukawna met ti biagna."
                },
                {
                    "number": 15,
                    "text": "Ket napasamak a kasta ti napagnanaminganda kada Akish. Ket pinagsapata ida ni Akish iti naited kadakuada idi un-unana a nagsapul met iti bileg, a nagallaallatiw manipud ken ni Cain, a narungsot a mammapatay manipud idi punganay."
                },
                {
                    "number": 16,
                    "text": "Ket naparegtada babaen ti bileg ti sairo a mangaramid iti sapata kadagiti tao, a mamagtalinaed kadakuada iti kasipngetan, a tumulong a mangsapul iti bileg a manggun-od iti bileg, ken narungsot a mamapatay, ken agsamsam, ken agulbod, ken agaramid iti amin a kita ti kinadangkes ken kinamannakiabig."
                },
                {
                    "number": 17,
                    "text": "Ket ti babai nga anak ni Jared ti nangimula iti pusona a mangtunton kadagitoy a banag iti un-unana; ket immula ni Jared iti puso ni Akish; gapuna, inaramid ni Akish kadagiti kabagian ken gagayyemna, a nangiturong kadakuada iti napintas a karkari a mangaramid iti tunggal banag a tarigagayanna."
                },
                {
                    "number": 18,
                    "text": "Ket napasamak a nangbukelda iti nalimed a kinnunsabo, a kas iti un-unana; dayta kinnunsabo a kakaruan a makadurmen ken kadangkesan iti amin, iti imatang ti Dios;"
                },
                {
                    "number": 19,
                    "text": "Ta saan nga agaramid ti Apo iti nalimed a kinnunsabo, wenno agaramid iti pakaibukbokan ti tao iti darana, ngem ipawilna amin dagitoy a banag, manipud pay idi punganay ti tao."
                },
                {
                    "number": 20,
                    "text": "Ket ita siak, ni Moroni, diak isurat dagiti wagas ti sapata ken kinnunsaboda, ta naipakaammo kaniak nga addada kadagiti amin a tao, ket addada kadagiti Lamanite."
                },
                {
                    "number": 21,
                    "text": "Ket isuda ti nakaigapuan ti pannakadadael dagitoy a tao a sarsaritaek ita, ken kasta met ti pannakadadael dagiti tao ni Nephi."
                },
                {
                    "number": 22,
                    "text": "Ket ania man a pagilian a mangitandudo iti dayta a nalimed a kinnunsabo, a mamataud iti bileg ken rang-ay, agingga a maiwarasda iti pagilian, adtoy, madadaeldanto; ta saan nga ipalubos ti Apo a ti dara dagiti santona, nga ibukbokda, agnanayonto nga um-umkis kenkuana manipud iti daga nga agdawat iti panagibales ngem dinanto met ida ibales."
                },
                {
                    "number": 23,
                    "text": "Gapuna, O dakayo a Gentil, nakem ti Dios a maipakita kadakayo dagitoy a banag tapno iti dayta mabalinyo nga ibabawi dagiti basolyo, ket dina ipalubos a rumimbaw kadakayo daytoy kinnunsabo a makapapatay, a nabangon tapno makagun-od iti bileg ken rang-ay—ken ti aramid, wen, uray pay ti aramid a makadadael umay kadakayo, wen, uray pay ti espada ti linteg ti Agnanayon a Dios agdisso kadakayo, para iti pakapadisianyo ken pakadadaelanyo no ipalubosyo a maaramid dagitoy a banag."
                },
                {
                    "number": 24,
                    "text": "Gapuna, imbilin kadakayo ti Apo, nga inton makitayo a dumteng kadakayo dagitoy a banag a nasken nga agriingkayonto iti rikna ti nakaam-amak a kasasaadyo, gapu iti daytoy nalimed a kinnunsabo nga addanto kadakayo; wenno ay-ayto pay, gapu iti dara dagiti napapatay; ta umkisda manipud iti tapok para iti panagibales iti dayta, ken kasta met kadagiti nangbukel iti daytoy."
                },
                {
                    "number": 25,
                    "text": "Ta mapasamakto nga asino man a mangbangon iti daytoy kayatnanto a padisien ti wayawaya dagiti amin a daga, il-ili, ken pagilian; ket mapasamakna ti pannakadadael ti amin a tao, ta binukel ti sairo, nga ama ti amin a kinaulbod; nga isu met la dayta ulbod a nangallilaw kadagiti immuna a nagannak kadatayo, wen, isu met la dayta ulbod a nangsugsog iti tao nga agaramid iti narungsot a pammapatay manipud idi punganay; a nangpatangken iti puspuso dagiti tao ket pinapatayda dagiti propeta, ken binatoda ida, ken pinapanawda ida manipud idi punganay."
                },
                {
                    "number": 26,
                    "text": "Gapuna, siak, ni Moroni, nabilinak a mangisurat kadagitoy a banag tapno mapapanaw ti dakes, ken tapno dumteng ti panawen nga awanton ti bileg ni Satanas iti puspuso dagiti annak ti tattao, ngem maallukoyda ketdi nga agaramid iti nasayaat nga awan ressatna, tapno dumtengda iti ubbog ti amin a kinalinteg ket maisalakanda."
                }
            ]
        },
        "/study/scriptures/bofm/ether/9": {
            "uri": "/study/scriptures/bofm/ether/9",
            "title": "Ether 9",
            "data_type": "chapter",
            "chapter_name": "Kapitulo 9",
            "chapter_summary": [
                "Aglasat ti pagarian iti tunggal maysa babaen ti kapupuon, sinnair, ken nadawel a panagpapatay—Nakita ni Emer ti Anak ti Kinalinteg—Adu a propeta ti mangyar-araraw iti panagbabawi—Riribuken ti bisin ken nagita nga ul-uleg dagiti tao."
            ],
            "verses": [
                {
                    "number": 1,
                    "text": "Ket ita siak, ni Moroni, ituloyko ti suratko. Ngarud, adtoy, napasamak a gapu iti nalimed a kinnunsabo da Akish ken dagiti gayyemna, adtoy, napadisida ti pagarian ni Omer."
                },
                {
                    "number": 2,
                    "text": "Nupay kasta, naasi ti Apo ken ni Omer, ken kasta met kadagiti annakna a lallaki ken kadagiti annakna a babbai a saan a nanggamgam iti pannakadadaelna."
                },
                {
                    "number": 3,
                    "text": "Ket binallaagan ti Apo ni Omer iti tagtagainep a nasken a pumanaw iti daga; gapuna a pimmanaw ni Omer iti daga a kaduana ti kaamaanna, ket nagdaliasat iti adu nga aldaw, ket nakadanon ken limmabas iti turod ti Shim, ket nakadanon iti lugar a nakadadaelan dagiti Nephite, ket nagpadaya manipud dita, ket nakadanon iti lugar a managanan iti Ablom, iti igid ti baybay, ket sadiay binangonna ti toldana, ken kasta met dagiti annakna a lallaki ken dagiti annakna a babbai, ken amin a kabbalayna, malaksid ni Jared ken ti kaamaanna."
                },
                {
                    "number": 4,
                    "text": "Ket napasamak a natudingan ni Jared nga ari dagiti tao, babaen ti ima ti kinadangkes; ket intedna ti anakna a babai ken ni Akish nga agbalin nga asawana."
                },
                {
                    "number": 5,
                    "text": "Ket napasamak a kinalikaguman ni Akish ti biag ti katuganganna a lalaki; ken inaramatna kadagiti nangisapataanna kadagiti nagkauna, ket nagun-odda ti ulo ti katuganganna a lalaki, bayat ti panagtugawna iti tronona, a makisarsarita kadagiti taona."
                },
                {
                    "number": 6,
                    "text": "Ta nakaro unay ti panagwaras daytoy a nadangkes ken nalimed a gimong ta rinupsana ti puspuso dagiti amin a tao; ngarud nadawel a napapatay ni Jared iti tronona, ket sinukatan ni Akish nga agturay."
                },
                {
                    "number": 7,
                    "text": "Ket napasamak a nangrugi nga agilem ni Akish iti anakna a lalaki, ngarud impupokna iti pagbaludan, ket pinagtalinaedna dita nga addaan iti bassit wenno awan a taraon agingga a naglak-am iti patay."
                },
                {
                    "number": 8,
                    "text": "Ket ita nakapungtot ti kabsat ti naglak-am iti patay, (a Nimrah ti naganna) iti amana gapu iti dayta a naaramid ti amana iti kabsatna."
                },
                {
                    "number": 9,
                    "text": "Ket napasamak nga inummong ni Nimrah ti bassit a bilang ti lallaki, ket naglibasda iti daga, ket napanda nakipagnaed ken ni Omer."
                },
                {
                    "number": 10,
                    "text": "Ket napasamak a naaddaan ni Akish iti sabali pay nga annak a lallaki, ket naallukoyda ti puspuso dagiti tao, nupay kasta naikaridan kenkuana nga aramidenda ti amin a kita ti pagbasolan a maibatay iti tarigagayanna."
                },
                {
                    "number": 11,
                    "text": "Ita nalaus ti tarigagay dagiti tao ni Akish a rumang-ay, a kas iti panagtarigagay ni Akish iti bileg; gapuna, indiayaan ida dagiti lallaki nga annak ni Akish iti kuarta, iti kasta a wagas ti panangallukoyda iti dakdakkel a bilang dagiti tao nga umasideg kadakuada."
                },
                {
                    "number": 12,
                    "text": "Ket nangrugi ti gubat iti nagbaetan da Akish ken dagiti lallaki nga annakna, a nagpaut iti adu a tawen, wen, agingga iti pannakadadael ti dandani amin a tao iti pagarian, wen, dandani amin, malaksid ti tallopulo a kararua, ken dagiti pimmanaw a kadua iti balay ni Omer."
                },
                {
                    "number": 13,
                    "text": "Gapuna, napasubli manen ni Omer iti daga a tawidna."
                },
                {
                    "number": 14,
                    "text": "Ket napasamak a limmakay ni Omer; nupay kasta, naaddaan iti anak nga Emer idi lakayen; ket tinudinganna ni Emer nga ari a mangsukat kenkuana nga agturay."
                },
                {
                    "number": 15,
                    "text": "Ket kalpasan ti panangtudingna ken ni Emer nga ari nakitana ti kappia iti daga iti uneg ti dua a tawen, ket natay, iti pannakakitana iti adu unay nga aldaw, a napno iti leddaang. Ket napasamak a ni Emer ti nagturay a sukatna, ket sinupusopanna dagiti tugot ti amana."
                },
                {
                    "number": 16,
                    "text": "Ket rinugian manen ti Apo nga ikkaten ti lunod iti daga, ket nalaus ti panagrang-ay ti balay ni Emer iti babaen ti panangiturayna; ket iti uneg ti innem-a-pulo-ket-dua a tawen nagbalinda a nakapigpigsa, iti kasta nagbalinda a nakabakbaknang—"
                },
                {
                    "number": 17,
                    "text": "Ta addaanda iti amin a kita ti bunga, ken bukbukel, ken sedseda, ken napino a lino, ken balitok, ken pirak, ken agkakapateg a banag;"
                },
                {
                    "number": 18,
                    "text": "Ken kasta met ti amin a kita ti dinguen, ken ayup, ken baka, ken karnero, ken baboy, ken kalding, ken kasta met ti adu a kita ti ayup a napateg a taraon ti tao."
                },
                {
                    "number": 19,
                    "text": "Ken addaanda met iti kabalio, ken asno, ken addada elepante ken curelom ken cumom; napategda amin iti tao, ken nangnangruna pay dagiti elepante ken curelom ken cumom."
                },
                {
                    "number": 20,
                    "text": "Ket kasta ti panangibukbok ti Apo iti bendisionna iti daytoy a daga, a napili a naisalsalumina iti amin a dagdaga; ket imbilinna nga asino man a mangtagikua iti daga nasken a tagikuaenna iti Apo, wenno madadaeldanto inton maluomda iti basbasol; ta iti dayta, kinuna ti Apo: Ibukbokkonto ti pakabuklan ti pungtotko."
                },
                {
                    "number": 21,
                    "text": "Ket impatungpal ni Emer ti pangngeddeng iti kinalinteg babaen ti amin nga aldawna, ket naaddaan iti adu nga annak a lallaki ken babbai; ket naaddaan iti anak a Coriantum, ket tinudinganna ni Coriantum a mangsukat kenkuana nga agturay."
                },
                {
                    "number": 22,
                    "text": "Ket kalpasan ti panangtudingna ken ni Coriantum a mangsukat kenkuana nga agturay nagbiag iti uppat a tawen, ket nakitana ti kappia iti daga; wen, ken kasta met a nakita ti Anak ti Kinalinteg, ken nagragsak ken nagdaydayaw iti aldawna; ket natay a sitatalna."
                },
                {
                    "number": 23,
                    "text": "Ket napasamak a sinurot ni Coriantum dagiti tugot ti amana, ket nagbangon iti adu a dadakkel a siudad, ket insurona ti naimbag kadagiti taona iti amin nga aldawna. Ket napasamak nga awanan iti anak agingga idi lakay unayen."
                },
                {
                    "number": 24,
                    "text": "Ket napasamak a natay ti asawana, iti tawenna a sangagasut-ket-dua. Ket napasamak nga innala ni Coriantum nga asawa, idi lakayen, ti ubing a katulongan, ket naaddaan iti annak a lallaki ken babbai; gapuna nagbiag agingga nga immabot iti sangagasut-ken-uppat-a-pulo-ket-dua a tawen."
                },
                {
                    "number": 25,
                    "text": "Ket napasamak a naaddaan iti anak a Com, ket sinukatan ni Com nga agturay; ket nagturay iti uppat-a-pulo-ket-siam a tawen, ket naaddaan iti anak a ni Heth; ken naaddaan met iti sabsabali pay nga annak a lallaki ken babbai."
                },
                {
                    "number": 26,
                    "text": "Ket nagwaras manen dagiti tao iti amin a rabaw ti daga, ket sadiay manen a nangrugi ti nakaro a kinadangkes iti rabaw ti daga, ket nangrugi nga inarakup ni Heth dagiti nalimed a plano idi un-unana, a mangdadael iti amana."
                },
                {
                    "number": 27,
                    "text": "Ket napasamak a pinadisina ti amana, ta pinapatayna iti espadana met laeng; ket sinukatanna nga agturay."
                },
                {
                    "number": 28,
                    "text": "Ket dimteng manen dagiti propeta, a mangyar-araraw kadakuada ti panagbabawi—a nasken nga isaganada ti dalan ti Apo wenno adda dumteng a lunod iti rabaw ti daga; wen, ken addanto pay nakaro a bisin, a pakadadaelandanto no saanda nga agbabawi."
                },
                {
                    "number": 29,
                    "text": "Ngem saan a pinati dagiti tao dagiti balikas dagiti propeta, ngem pinapanawda ketdi ida; ket sumagmamano kadakuada ti impuruakda iti abut sada binaybay-an ida a mapukaw. Ket napasamak nga inaramidda amin dagitoy a banag a maibatay iti bilin ti ari, ni Heth."
                },
                {
                    "number": 30,
                    "text": "Ket napasamak a nangrugi ti nakaro a gawat iti daga, ket nagbalin a napardas unay ti pannakadadael dagiti agindeg gapu iti gawat, ta awan ti tudo iti rabaw ti daga."
                },
                {
                    "number": 31,
                    "text": "Ket adda met dimteng a nagigita nga uleg iti rabaw ti daga, ket adu ti nasabidongan kadagiti tao. Ket napasamak a rinugian dagiti arbanda ti naglibas kadagiti nagita nga uleg, nga agturong iti daga iti abagatan, nga inawagan dagiti Nephite iti Zarahemla."
                },
                {
                    "number": 32,
                    "text": "Ket napasamak nga adu kadakuada ti napukaw iti dalan; nupay kasta, sumagmamano kadakuada ti naglibas iti daga iti abagatan."
                },
                {
                    "number": 33,
                    "text": "Ket napasamak a binilin ti Apo dagiti uleg a saanen a kumamat kadakuada, ngem agbalanganda ketdi iti dalan tapno saan a makapagna dagiti tao, tapno asino man nga agpanggep a magna matnagda kadagiti nagita nga uleg."
                },
                {
                    "number": 34,
                    "text": "Ket napasamak a sinurot dagiti tao ti turong dagiti narungsot nga ayup, ket linamutda ti bangkay dagiti nadalupo iti dalan, agingga a nalamutda amin ida. Ita idi nakita dagiti tao a mapukawda rinugianda ti nagbabawi kadagiti basbasolda ket immararawda iti Apo."
                },
                {
                    "number": 35,
                    "text": "Ket napasamak nga idi impakumbabada ti bagbagida a naan-anay iti sango ti Apo nangibaon iti tudo iti rabaw ti daga; ket nangrugi manen a nakaungar dagiti tao, ket sadiay nangrugi a nagbunga kadagiti pagilian iti amianan, ken kadagiti amin a pagilian iti aglawlaw. Ket impakita ti Apo ti bilegna kadakuada iti panangisalakanna kadakuada iti bisin."
                }
            ]
        },
        "/study/scriptures/bofm/ether/10": {
            "uri": "/study/scriptures/bofm/ether/10",
            "title": "Ether 10",
            "data_type": "chapter",
            "chapter_name": "Kapitulo 10",
            "chapter_summary": [
                "Masukansukat ti ari—Sumagmamano kadagiti ari ti nalinteg; nadangkes dagiti dadduma—No agturay ti kinalinteg, mabendisionan dagiti tao ket parang-ayen ida ti Apo."
            ],
            "verses": [
                {
                    "number": 1,
                    "text": "Ket napasamak a ni Shez, nga an-annabo ni Heth—ta napukaw ni Heth iti bisin, ken amin dagiti kabbalayna malaksid ni Shez—gapuna, rinugian manen ni Shez a buklen dagiti nadangran a tao."
                },
                {
                    "number": 2,
                    "text": "Ket napasamak a nalagip ni Shez ti pannakadadael dagiti ammana, ket nangbangon iti nalinteg a pagarian; ta nalagipna ti inaramid ti Apo iti ibaballasiwda Jared ken ti kabsatna iti taaw; ket nagna kadagiti wagas ti Apo; ket naaddaan iti annak a lallaki ken babbai."
                },
                {
                    "number": 3,
                    "text": "Ket nagsukir kenkuana ti inauna nga anakna a lalaki, a Shez ti naganna; nupay kasta, pinapatay ti mannanakaw ni Shez, gapu iti aglaplapusanan a kinabaknangna, a nangyeg manen ti kappia iti amana."
                },
                {
                    "number": 4,
                    "text": "Ket napasamak a nagbangon ti amana iti adu a siudad iti rabaw ti daga, ket nangrugi manen a nagsaknap dagiti tao iti amin a rabaw ti daga. Ket nagbiag ni Shez agingga iti nakalaklakayen; ket naaddaan iti anak a ni Riplakish. Ket natay, ket ni Riplakish ti simmublat kenkuana a nagturay."
                },
                {
                    "number": 5,
                    "text": "Ket napasamak a saan nga inaramid ni Riplakish ti nasayaat iti imatang ti Apo, ta nagasawa ken nakikamalala iti adu, ket impabaklayna kadagiti tao ti nadagsen nga imeten; wen, pinagbuisna ida iti nadagsen a buis; ket babaen dagiti buis nagbangon iti dadakkel a pasdek."
                },
                {
                    "number": 6,
                    "text": "Ket nangpatakder iti nalaus ti pintasna a tronona; ken nangbangon iti adu a pagbaludan, ket asino man a di nagtungpal iti panagbuis impisokna iti pagbaludan; ken asino man a di nakapagbayad iti buisna impisokna iti pagbaludan; ket imbilinna a nasken ti agtultuloy a panagtrabahoda nga agpaay iti kasapulanda; ket imbilinna ti pannakapapatay ti asino man nga agkedked nga agtrabaho."
                },
                {
                    "number": 7,
                    "text": "Gapuna nagun-odna amin a nasayaat nga aramidna, wen, imbilinna pay a mapalinis dagiti nalinis a balitokna iti pagbaludan; ken imbilinna a masurot iti pagbaludan ti amin a wagas ti nasayaat nga aramid. Ket napasamak a nagsagaba dagiti tao iti kinamannakiabigna ken kadagiti makarimon nga aramidna."
                },
                {
                    "number": 8,
                    "text": "Ket immalsa dagiti tao a maibusor kenkuana idi makapagturay iti uneg ti uppat-a-pulo-ket-dua a tawen; ket nangrugi manen ti gubat iti daga, iti kasta napapatay ni Riplakish, ket napapanaw dagiti an-annabona iti daga."
                },
                {
                    "number": 9,
                    "text": "Ket napasamak a kalpasan ti adu a tawen, inummong ni Morianton, (gapu ta an-annabo ni Riplakish) ti buyot dagiti napadisi, ket napanda nakidangadang kadagiti tao; ket nagun-odna ti bileg iti adu a siudad; ket kimmaro a kasta unay ti gubat, ket nagpaut iti adu a tawen; ket nagun-odna ti bileg iti amin a daga, ket impatugawna ti bagina nga ari iti amin a daga."
                },
                {
                    "number": 10,
                    "text": "Ket kalpasan dayta panangipatugawna iti bagina nga ari pinalag-anna ti imet dagiti tao, a nakaguyugoyan dagiti tao kenkuana, ket tinudinganda nga arida."
                },
                {
                    "number": 11,
                    "text": "Ket nalinteg kadagiti taona, ngem saan iti bagina gapu iti adu a pannakiabigna; gapuna naisina iti imatang ti Apo."
                },
                {
                    "number": 12,
                    "text": "Ket napasamak a nagbangon ni Morianton iti adu a siudad, ket bimmaknang a kasta unay dagiti tao iti babaen ti turayna, kadagiti man pasdek, ken iti balitok ken pirak, ken iti panagapitan, ken kadagiti arban, ken pastor, ken kaarngida a banag a naisubli kadakuada."
                },
                {
                    "number": 13,
                    "text": "Ket nagbiag ni Morianton iti nakaad-adu a tawen, sa kalpasanna naaddaan iti anak a Kim; ket ni Kim ti nagturay a sukat ti amana; ket nagturay iti walo a tawen, sa natay ti amana. Ket napasamak a saan a nagturay ni Kim a nalinteg, gapuna saan a nagustuan ti Apo."
                },
                {
                    "number": 14,
                    "text": "Ket immalsa ti kabsatna a maibusor kenkuana, a nangibaludanna kenkuana; ket nagtalinaed a balud bayat ti panagbiagna; ket naaddaan iti annak a lallaki ken babbai iti pagbaludan, ket naaddaan iti anak a Levi idi lakayen; sa natay."
                },
                {
                    "number": 15,
                    "text": "Ket napasamak a nagtalinaed ni Levi iti pagbaludan kalpasan ti ipapatay ti amana, iti uneg ti uppat-a-pulo-ket-dua a tawen. Ket nakigubat iti ari ti daga, a nakagun-odanna iti pagarian."
                },
                {
                    "number": 16,
                    "text": "Ket kalpasan ti pannakagun-odna iti pagarian inaramidna ti maitutop iti imatang ti Apo; ket rimmang-ay dagiti tao iti daga; ket nagbiag iti nasayaat a panaglakay, ket naaddaan iti annak a lallaki ken babbai; ken kasta met a naaddaan iti anak a ni Corom, a tinudinganna a sukatna nga ari."
                },
                {
                    "number": 17,
                    "text": "Ket napasamak nga inaramid ni Corom ti naimbag iti imatang ti Apo iti unos ti panagbiagna; ket naaddaan iti adu nga annak a lallaki ken babbai; ket pimmusay kalpasan ti pannakakita kenkuana iti adu nga aldaw, a kas kadagiti dadduma iti daga; ket sinukatan ni Kish nga agturay."
                },
                {
                    "number": 18,
                    "text": "Ket napasamak a pimmusay met ni Kish, ket sinukatan ni Lib nga agturay."
                },
                {
                    "number": 19,
                    "text": "Ket napasamak nga inaramid met ni Lib ti naimbag iti imatang ti Apo. Ket nadadael dagiti nagita nga uleg kadagiti aldaw ni Lib. Gapuna napanda iti daga iti abagatan, nga agsapul iti taraon dagiti tao iti daga, ta naaplagan ti daga iti ayup ti kabakiran. Ket nagbalin met ni Lib a naindaklan a mangnganup."
                },
                {
                    "number": 20,
                    "text": "Ket nangbangonda iti dakkel a siudad iti nailet a tengnged ti daga, iti lugar a nangguduaan ti baybay iti daga."
                },
                {
                    "number": 21,
                    "text": "Ket tinaginayonda ti daga iti abagatan a para iti langalang, a pagalaan iti ayup. Ket naaplagan kadagiti agindeg ti sibubukel a rabaw ti daga iti amianan."
                },
                {
                    "number": 22,
                    "text": "Ket nalaus ti kinagagetda, ket naggatangda ken naglako ken nakiminnaroda, tapno rumang-ayda."
                },
                {
                    "number": 23,
                    "text": "Ket nagtrabahoda iti amin a kita ti minas, ket nagaramidda iti balitok, ken pirak, ken landok, ken gambang, ken amin a kita ti metal; ket nagkalida iti daga; gapuna, binuntuon a daga ti kinutkotda tapno makaalada iti minas, balitok, ken pirak, ken landok, ken kobre ket nagaramidda iti amin a kita ti nalinis nga aramid."
                },
                {
                    "number": 24,
                    "text": "Ken addaanda iti seda, ken napino ti nginabrasna a lino; ket nagtrabahoda iti amin a kita ti lupot, tapno makawesanda ti bagbagida iti kinalamulamoda."
                },
                {
                    "number": 25,
                    "text": "Ket nagaramidda iti amin a kita ti ramit a pagsukayda iti daga, a pagarado ken pagpuruakda, a paggapas ken pagmuriskida, ken kasta met a pagwagwagda."
                },
                {
                    "number": 26,
                    "text": "Ken nagaramidda iti amin a kita ti ramit nga aramatenda kadagiti ayupda."
                },
                {
                    "number": 27,
                    "text": "Ken nagaramidda iti amin a kita ti igamda a pakigubat. Ken nagaramidda iti amin a kita ti aramid a naidaddaduma ti kinapulidona."
                },
                {
                    "number": 28,
                    "text": "Ket awan ti rumimbaw kadakuada iti pannakapagasat, ken ad-adda a naparang-ay ti ima ti Apo. Ket addada iti daga a naisalsalumina ti pannakapilina iti amin a daga, ta nasao ti Apo."
                },
                {
                    "number": 29,
                    "text": "Ket napasamak a nagbiag ni Lib iti adu a tawen, ket naaddaan iti annak a lallaki ken babbai; ken kasta met a naaddaan iti anak a ni Hearthom."
                },
                {
                    "number": 30,
                    "text": "Ket napasamak a ni Hearthom ti nangsukat iti amana a nagturay. Ket idi nagturay ni Hearthom iti duapulo-ket-uppat a tawen, adtoy, naagaw ti pagarian kenkuana. Ket nabalud iti adu a tawen, wen, iti amin a nabati nga aldawna."
                },
                {
                    "number": 31,
                    "text": "Ket naaddaan iti anak a ni Heth, ket nagbiag ni Heth iti pagbaludan iti unos ti panagbiagna. Ket naaddaan ni Heth iti anak a ni Aaron, ket nagindeg ni Aaron iti pagbaludan iti unos ti panagbiagna; ket naaddaan iti anak a ni Amnigaddah, ket nagindeg met ni Amnigaddah iti pagbaludan iti unos ti panagbiagna; ket naaddaan iti anak a ni Coriantum, ket nagindeg ni Coriantum iti pagbaludan iti unos ti panagbiagna; ket naaddaan iti anak a ni Com."
                },
                {
                    "number": 32,
                    "text": "Ket napasamak a naala ni Com ti kagudua ti pagarian. Ket inturayanna ti kagudua ti pagarian iti uppat-a-pulo-ket dua a tawen; ket napan nakidangadang iti ari, a ni Amgid, ket nagdangadangda iti unos ti adu a tawen, a kadagidi a panawen naparmek ni Com ni Amgid, ket nagun-odna ti bileg iti nabati iti pagarian."
                },
                {
                    "number": 33,
                    "text": "Ket nangrugi a limtuad dagiti mannanakaw iti daga kadagidi aldaw ni Com; ket sinurotda dagiti daan a plano, ket impatungpalda dagiti sapata a mayarngi kadagiti nagkauna, ket pinanggepda manen a dadaelen ti pagarian."
                },
                {
                    "number": 34,
                    "text": "Ket nakiranget ni Com kadakuada iti kasta unay; nupay kasta, saanna ida a nabaelan."
                }
            ]
        },
        "/study/scriptures/bofm/ether/11": {
            "uri": "/study/scriptures/bofm/ether/11",
            "title": "Ether 11",
            "data_type": "chapter",
            "chapter_name": "Kapitulo 11",
            "chapter_summary": [
                "Rimbawan dagiti gubgubat, sinnuppiat, ken kinadangkes iti panagbiag dagiti Jaredite—Ipadto dagiti propeta ti di maliklikan a pannakadadael dagiti Jaredite malaksid no agbabawida—Supringen dagiti tao dagiti balikas dagiti propeta."
            ],
            "verses": [
                {
                    "number": 1,
                    "text": "Ket adu met a propeta ti dimteng kadagiti aldaw ni Com, ket impadtoda ti pannakadadael dagita naindaklan a tao malaksid no agbabawida, ket umasidegda iti Apo, ket tallikudanda ti kinamammapatay ken kinadangkesda."
                },
                {
                    "number": 2,
                    "text": "Ket napasamak a sinupring dagiti tao dagiti propeta, ket kimmamangda ken ni Com a paisalakan, ta sinapul ida dagiti tao a papatayen."
                },
                {
                    "number": 3,
                    "text": "Ket adu a banag ti impadtoda ken ni Com; ket nabendisionan kadagiti nabati nga aldawna."
                },
                {
                    "number": 4,
                    "text": "Ket nagbiag a nasayaat iti panaglakayna, ken naaddaan iti anak a ni Shiblom; ket ni Shiblom ti simmublat kenkuana a nagturay. Ket immalsa ti lalaki a kabsat ni Shiblom kenkuana, ket nangrugi dita ti nalaus ti kadakkelna a gubat iti daga."
                },
                {
                    "number": 5,
                    "text": "Ket napasamak nga imbilin ti lalaki a kabsat ni Shiblom a mapapatay amin dagiti propeta a nangipadto iti pannakadadael dagiti tao;"
                },
                {
                    "number": 6,
                    "text": "Ket adda nakaro a didigra iti amin a daga, ta pinaneknekanda nga adda dumteng a nakaro a lunod iti daga, ken kasta met kadagiti tao, ket iti kasta addanto nakaro a pannakadadael kadakuada, kas iti di pay napasamak iti rabaw ti daga, ket agbalin dagiti tulangda a kasla buntuon ti daga iti rabaw ti daga malaksid no agbabawida iti kinadangkesda."
                },
                {
                    "number": 7,
                    "text": "Ket dida dimngeg iti timek ti Apo, gapu iti nadangkes a panagkukunsaboda; gapuna, nangrugi ti gubgubat ken sinnupanget iti amin a daga, ken kasta met nga adu ti panagbisin ken angol, iti kasta adda nakaro a pannakadadael, kas iti di pay pulos napasamak iti rabaw ti daga; ket amin dagitoy napasamak kadagidi aldaw ni Shiblom."
                },
                {
                    "number": 8,
                    "text": "Ket nangrugi dagiti tao a nagbabawi iti basbasolda; ket iti kasta nga inaramidda kinaasian ida ti Apo."
                },
                {
                    "number": 9,
                    "text": "Ket napasamak a napapatay ni Shiblom, ket nabalud ni Set, ket nagnaed iti pagbaludan iti unos ti panagbiagna."
                },
                {
                    "number": 10,
                    "text": "Ket napasamak a nagun-od ni Ahah, ti lalaki nga anakna, ti pagarian; ket inturayanna dagiti tao iti unos ti panagbiagna. Ket inaramidna amin a kita ti pagbasolan iti unos ti panagbiagna, a nangibilinanna ti pannakaibukbok ti dara; ket bassiten ti aldawna."
                },
                {
                    "number": 11,
                    "text": "Ket nagun-od ni Ethem, kas an-annabo ni Ahah, ti pagarian; ket inaramidna met ti kinadangkes kadagiti aldawna."
                },
                {
                    "number": 12,
                    "text": "Ket napasamak a dimteng ti adu a propeta kadagiti aldaw ni Ethem, ket impadtoda manen kadagiti tao; wen, impadtoda nga awan duadua a dadaelento ida ti Apo iti rabaw ti daga malaksid no agbabawida kadagiti basolda."
                },
                {
                    "number": 13,
                    "text": "Ket napasamak a pinatangken dagiti tao ti puspusoda, ket saanda a dimngeg kadagiti balikasda; ket nagladingit dagiti propeta ken pimmanawda kadagiti tao."
                },
                {
                    "number": 14,
                    "text": "Ket napasamak nga impatungpal ni Ethem ti pangngeddeng babaen ti kinadangkes iti unos ti panagbiagna; ket naaddaan iti anak a ni Moron. Ket napasamak a simmublat ni Moron a nagturay; ket inaramid ni Moron ti kinadangkes iti sango ti Apo."
                },
                {
                    "number": 15,
                    "text": "Ket napasamak a nariing ti yaalsa kadagiti tao, gapu iti dayta nalimed a kinnunsabo a nabukel a panggun-od iti bileg ken rang-ay; ket adda limtuad a maingel a lalaki kadakuada a managbasol, ket kinarangetna ni Moron, a nangpadisianna iti kagudua ti pagarian; ket inasikasona ti kagudua ti pagarian iti adu a tawen."
                },
                {
                    "number": 16,
                    "text": "Ket napasamak a pinadisi ni Moron, ket nagun-odna manen ti pagarian."
                },
                {
                    "number": 17,
                    "text": "Ket napasamak nga adda manen sabali a limtuad a maingel a lalaki; ket an-annabo ti kabsat ni Jared."
                },
                {
                    "number": 18,
                    "text": "Ket napasamak a pinadisina ni Moron ket nagun-odna ti pagarian; gapuna, nagnaed ni Moron iti pagbaludan kadagiti amin a nabati nga aldawna; ket naaddaan iti anak a ni Coriantor."
                },
                {
                    "number": 19,
                    "text": "Ket napasamak a nagnaed ni Coriantor iti pagbaludan iti unos ti panagbiagna."
                },
                {
                    "number": 20,
                    "text": "Ket dimteng met ti adu a propeta kadagiti aldaw ni Coriantor, ket impadtoda dagiti naindaklan ken nakaskasdaaw a banag, ket inyararawda ti panagbabawi kadagiti tao, ket malaksid no agbabawida ipatungpal ti Apo a Dios ti pangngeddeng a mangiturong kadakuada iti awan duadua a pannakadadael;"
                },
                {
                    "number": 21,
                    "text": "Ket iti kasta mangyeg ti Apo a Dios iti sabali a tattao a mangtagikua iti daga, babaen ti bilegna, a kas iti wagas a panangyegna kadagiti ammada."
                },
                {
                    "number": 22,
                    "text": "Ket sinupringda amin dagiti balikas dagiti propeta, gapu iti nalimed a gimong ken nadangkes a makarimon nga aramidda."
                },
                {
                    "number": 23,
                    "text": "Ket napasamak a naaddaan ni Coriantor iti anak a ni Ether, sa natay, iti panagindegna iti pagbaludan iti unos ti panagbiagna."
                }
            ]
        },
        "/study/scriptures/bofm/ether/12": {
            "uri": "/study/scriptures/bofm/ether/12",
            "title": "Ether 12",
            "data_type": "chapter",
            "chapter_name": "Kapitulo 12",
            "chapter_summary": [
                "Gutugoten ni propeta Ether dagiti tao a mamati iti Dios—Lagipen ni Moroni dagiti nakaskasdaaw ken datdatlag a naaramid ti pammati—Inikkan ti pammati ti kabsat ni Jared iti gundaway a makakita ken ni Cristo—Ikkan ti Apo dagiti tao iti pagkapsutan tapno agbalinda a napakumbaba—Pinagaraw ti kabsat ni Jared ti Bantay Zerin babaen ti pammati—Napateg iti pannakaisalakan ti pammati, namnama, ken panangngaasi—Nakita ni Moroni ni Jesus iti rupanrupa."
            ],
            "verses": [
                {
                    "number": 1,
                    "text": "Ket napasamak dagiti aldaw ni Ether kadagiti aldaw ni Coriantumr; ket ni Coriantumr ti ari iti intero a daga."
                },
                {
                    "number": 2,
                    "text": "Ket ni Ether ti propeta ti Apo; gapuna dimteng ni Ether kadagiti aldaw ni Coriantumr, ket rinugianna ti nagipadto kadagiti tao, ta saan a malapdan gapu ta adda kenkuana ti Espiritu ti Apo."
                },
                {
                    "number": 3,
                    "text": "Ta immararaw manipud iti agsapa, nga agingga a lumneken ti init, a manggutgutugot kadagiti tao a mamati iti Dios ket agbabawida di la ket mamin-ano ta madadaelda, a kunkunana kadakuada a mapasamak amin a banag babaen ti pammati—"
                },
                {
                    "number": 4,
                    "text": "Gapuna, dakkel ti namnama ti mamati iti Dios iti nasaysayaat a lubong, wen, uray pay iti lugar iti makanawan ti Dios, a yeg ti pammati dayta a namnama, a lumansad iti kaunggan dagiti tao, a mangikkat iti duaduada ken mamatibker kadakuada, a kanayon a mangsursurot kadagiti naimbag nga aramid, ta naibagnosda a mangigloria iti Dios."
                },
                {
                    "number": 5,
                    "text": "Ket napasamak nga impadto ni Ether dagiti naindaklan ken datdatlag a banag kadagiti tao, a dida pinati, gapu ta dida ida nakita."
                },
                {
                    "number": 6,
                    "text": "Ket ita, siak, ni Moroni, adda ibagak maipanggep kadagitoy a banag; ipakitak iti lubong a bambanag ti pammati a mabalin a namnamaen ken saan a makita; gapuna, saanyo a balusingsingen gapu ta diyo makita, ta awan ti maawatyo a saksi agingga iti pannakasuot ti pammatiyo."
                },
                {
                    "number": 7,
                    "text": "Ta babaen ti pammati ti nagpakitaan ni Cristo kadagiti ammatayo, kalpasan ti ibabangonna iti tanem; ket saan a nagpakita kadakuada agingga a naaddaanda iti pammati kenkuana; gapuna, nasken unay nga adda pammati dagiti dadduma kenkuana, ta saan a nagpakita iti lubong."
                },
                {
                    "number": 8,
                    "text": "Ngem nagpakita iti lubong gapu iti pammati dagiti tao, ket intan-okna ti nagan ti Ama, ken nangisagana iti pamuspusan a mabalin a pakiranudan dagiti dadduma iti nailangitan a sagut, ta bareng no mangnamnamada kadagidiay banag a dida makita."
                },
                {
                    "number": 9,
                    "text": "Gapuna, mabalinyo met ti maaddaan iti namnama, ken makiranud iti sagut, no adda la ketdi pammatiyo."
                },
                {
                    "number": 10,
                    "text": "Adtoy babaen ti pammati ti nakaawagan dagidi nagkauna a naibatay iti nasantuan nga urnos ti Dios."
                },
                {
                    "number": 11,
                    "text": "Gapuna, naited ti paglintegan ni Moises babaen ti pammati. Ngem iti sagut ti Anakna nangisagana ti Dios iti nasaysayaat a wagas; ket natungpal babaen ti pammati."
                },
                {
                    "number": 12,
                    "text": "Ta no awan ti pammati dagiti annak ti tao saan a makaaramid ti Dios iti milagro kadakuada; gapuna, saan a nagpakita agingga nga adda pammatida."
                },
                {
                    "number": 13,
                    "text": "Adtoy, ti pammati da Alma ken Amulek ti nangrebba iti pagbaludan iti daga."
                },
                {
                    "number": 14,
                    "text": "Adtoy, ti pammati da Nephi ken Lehi ti nanggutugot iti panagbalbaliw dagiti Lamanite, tapno mabuniaganda iti apuy ken iti Espiritu Santo."
                },
                {
                    "number": 15,
                    "text": "Adtoy, ti pammati da Ammon ken dagiti kabsatna ti nanggutugot iti naindaklan a milagro kadagiti Lamanite."
                },
                {
                    "number": 16,
                    "text": "Wen, ken kasta met amin dagiti nanggutugot kadagiti milagro ginutugotda babaen ti pammati, uray dagiti immun-una ngem ni Cristo ken kasta met dagiti simmaruno kenkuana."
                },
                {
                    "number": 17,
                    "text": "Ket babaen ti pammati nagun-od dagiti tallo a disipulo ti kari a dida maramanan ti patay; ket saanda a nagun-od ti kari agingga a namatida."
                },
                {
                    "number": 18,
                    "text": "Ket awan ti nagutugotda a milagro iti kaano man agingga a namatida; gapuna immuna pay a namatida iti Anak ti Dios."
                },
                {
                    "number": 19,
                    "text": "Ket adu ti aglaplapusanan ti pigsa ti pammatida, uray pay idi sakbay a dumteng ni Cristo, a saan a nailinged iti belo, ngem pudno a nakitada kadagiti matada dagiti banag a nakitada babaen ti mata ti pammati, ket naragsakanda."
                },
                {
                    "number": 20,
                    "text": "Ket adtoy, makitatayo iti daytoy a kasuratan a maysa kadagitoy ti kabsat ni Jared; ta nalaus ti pammatina iti Dios, ta idi isagid ti Dios ti ramayna saanna a nailinged iti imatang ti kabsat ni Jared, gapu iti balikas nga imbagana kenkuana, ti balikas a nagun-odna babaen ti pammati."
                },
                {
                    "number": 21,
                    "text": "Ket kalpasan ti pannakakita ti kabsat ni Jared iti ramay ti Apo, gapu iti kari a nagun-od ti kabsat ni Jared babaen ti pammati, awan ti ania man a mailinged ti Apo iti imatangna; gapuna nga impakitana amin a banag kenkuana, ta awanen ti mailimed kenkuana ti belo."
                },
                {
                    "number": 22,
                    "text": "Ket babaen ti pammati ti nakagun-odan dagiti ammak iti kari a dumteng dagitoy a banag kadagiti kabsatda babaen dagiti Gentil; ngarud binilinnak ti Apo, wen, nga isu ni Jesucristo."
                },
                {
                    "number": 23,
                    "text": "Ket kinunak kenkuana: Apo, laisento dagiti Gentil dagitoy a banag, gapu iti kinakapsutmi nga agsurat; ta Apo inaramidnakami a maingel iti balikas babaen ti pammati, ngem dinakami inaramid a maingel nga agsurat; ta inaramidmo a nalaing amin dagitoy a tao nga agsao, gapu iti Espiritu Santo nga intedmo kadakuada;"
                },
                {
                    "number": 24,
                    "text": "Ket inaramiddakami a makasurat laeng iti sangkabassit, gapu iti kinatiweng dagiti imami. Adtoy, dinakami inaramid a maingel nga agsurat a kas iti kabsat ni Jared, ta inaramidyo a naindaklan dagiti banag nga insuratna a kas iti arte, iti nalaus a pannakaammo ti tao a mangbasa kadagitoy."
                },
                {
                    "number": 25,
                    "text": "Inaramidmo met dagiti balikasmi a nabileg ken naindaklan, nga uray la a dimi ida kabaelan nga isurat; gapuna, nadlawmi ti pagkapsutanmi idi agsuratkami, ket nagbiddutkami iti panagilugarmi kadagiti balikasmi; ket maamakak di la ket mamin-ano ta laisen dagiti Gentil dagiti balikasmi."
                },
                {
                    "number": 26,
                    "text": "Ket idi maisaok daytoy, nagsao kaniak ti Apo, a kinunana: Manglais dagiti maag, ngem agladingitdanto; ket umdas ti kaasik kadagiti naemma, tapno saanda a gundawayan ti pagkapsutanyo;"
                },
                {
                    "number": 27,
                    "text": "Ket no umasideg kaniak dagiti tao ipakitak kadakuada ti pagkapsutanda. Inikkak dagiti tao iti pagkapsutan tapno agpakumbabada; ket umdas ti paraburko iti amin a tattao a mangipakumbaba iti bagbagida kaniak, ket adda pammatida kaniak, sakonto aramiden a napigsa kadakuada dagiti nakapsut a banag."
                },
                {
                    "number": 28,
                    "text": "Adtoy, ipakitakto kadagiti Gentil ti pagkapsutanda, ken ipakitakto kadakuada a mayeg kaniak ti pammati, namnama ken kaasi—ti burayok ti amin a kinalinteg."
                },
                {
                    "number": 29,
                    "text": "Ket siak, ni Moroni, iti pannakangngegko kadagitoy a balikas, naliwliwaak, ket kinunak: O Apo, maaramidto ti kinalintegmo, ta ammok nga agtrabahoka kadagiti annak ti tattao a maibatay iti pammatida;"
                },
                {
                    "number": 30,
                    "text": "Ta kinuna ti kabsat ni Jared iti bantay Zerin, Maikkatka, ket naikkat. Ket no awan ti pammatina saan koma a naisin; gapuna agtrabahokayo a kas iti kaadda ti pammati dagiti tao."
                },
                {
                    "number": 31,
                    "text": "Ta kasta ti panagpakitam kadagiti disipulom; ta idi maaddaandan iti pammati, ken nagsaoda babaen ti naganmo, nagpakitaka kadakuada a napnuan bileg."
                },
                {
                    "number": 32,
                    "text": "Ken kasta met a malagipko nga imbagam nga insaganam ti balay ti tao, wen, uray pay dagiti dakkel ken nadaeg a balay ti Amam, a pakagun-odan ti tao iti nabilbileg a namnama; gapuna nasken a mangnamnama ti tao, wenno saanna a maawat ti tawidna iti lugar nga insaganam."
                },
                {
                    "number": 33,
                    "text": "Ken manen, malagipko nga imbagam nga ay-ayatem ti lubong, nga uray pay no ibuismo ti biagmo para iti lubong, a mabalin nga alaem manen tapno isaganam ti lugar a para kadagiti annak ti tattao."
                },
                {
                    "number": 34,
                    "text": "Ket ita ammok a kaasi daytoy ayat nga insangratmo kadagiti annak ti tattao; gapuna, malaksid no adda kaasi dagiti tao dida matawid ti lugarda nga insaganam iti dakkel ken nadaeg a balay ti Amam."
                },
                {
                    "number": 35,
                    "text": "Gapuna, ammok iti daytoy a banag nga imbagam, a no awan ti kaasi dagiti Gentil, gapu iti pagkapsutanmi, a paneknekam kadakuada, ket ikkatem ti pagsiribanda, wen, uray pay dayta naawatdan, ket itedmo kadagiti umawat a nabusbuslon."
                },
                {
                    "number": 36,
                    "text": "Ket napasamak nga inkararagko iti Apo nga ikkanna dagiti Gentil iti parabur, tapno maaddaanda iti kaasi."
                },
                {
                    "number": 37,
                    "text": "Ket napasamak a kinuna ti Apo kaniak: No awan ti kaasida awan ti aniamanna kenka, sika a napudno; gapuna, maaramidto a nadalus ti pagan-anaymo. Ket gapu ta nakitam ti pagkapsutam mapapigsakanto, uray pay iti pagtugawam a lugar nga insaganak iti dakkel ken nadaeg a balay ti Amak."
                },
                {
                    "number": 38,
                    "text": "Ket ita, siak, ni Moroni, agpakadaakon kadagiti Gentil, wen, ken kasta met kadagiti kabsatko nga ay-ayatek, agingga nga agkikitatayo iti pangukoman ni Cristo, a pakaammuan amin a tao a saan a natulawan ti pagan-anayko iti darayo."
                },
                {
                    "number": 39,
                    "text": "Ket isunton ti pannakaammoyo a nakitak ni Jesus, ken nagsaokami a rupanrupa, ken imbagana a sipapakumbaba, a kas iti panangibaga ti tao iti sabali iti pagsasaok, maipanggep kadagitoy a banag;"
                },
                {
                    "number": 40,
                    "text": "Ket sumagmamano laeng ti insuratko, gapu iti kinakapsutko nga agsurat."
                },
                {
                    "number": 41,
                    "text": "Ket ita, ipaganetgetko a sapulenyo daytoy a Jesus nga insurat dagiti propeta ken apostol, tapno ti parabur ti Dios nga Ama, ken kasta met ti Apo a Jesucristo, ken ti Espiritu Santo, a nangipaneknek kadakuada iti kasuratan, mabalin ken surotendakayo iti agnanayon. Amen."
                }
            ]
        },
        "/study/scriptures/bofm/ether/13": {
            "uri": "/study/scriptures/bofm/ether/13",
            "title": "Ether 13",
            "data_type": "chapter",
            "chapter_name": "Kapitulo 13",
            "chapter_summary": [
                "Ibaga ni Ether ti Baro a Jerusalem a mabangon iti America babaen ti bukel ni Jose—Agipadto, mapapanaw, isuratna ti pakasaritaan dagiti Jaredite, ken ipadlesna ti pannakadadael dagiti Jaredite—Bumtak ti gubat iti amin a daga."
            ],
            "verses": [
                {
                    "number": 1,
                    "text": "Ket ita siak, ni Moroni, ituloyko nga ileppas ti kasuratak maipanggep iti pannakadadael dagiti tao nga isursuratko."
                },
                {
                    "number": 2,
                    "text": "Ta adtoy, sinupringda amin dagiti balikas ni Ether; ta sipupudno nga imbagana kadakuada amin a banag, manipud iti punganay ti tao; ken kalpasan ti pannakaabbat ti dandanum iti rabaw daytoy a daga a napili a daga a naisalsalumina iti amin a daga, ti napili a daga ti Apo; gapuna kayat ti Apo nga agserbi kenkuana amin dagiti tao a nagnaed iti dayta a daga;"
                },
                {
                    "number": 3,
                    "text": "Ken dayta ti lugar ti Baro a Jerusalem, a bumabanto manipud iti langit, ken ti nasantuan a santuario ti Apo."
                },
                {
                    "number": 4,
                    "text": "Adtoy, nakita ni Ether dagiti aldaw ni Cristo, ket nagsao maipanggep iti Baro a Jerusalem iti daytoy a daga."
                },
                {
                    "number": 5,
                    "text": "Ken nagsao met maipanggep iti balay ti Israel, ken ti Jerusalem a paggapuan ni Lehi—kalpasan ti pannakadadaelna mabangonto manen, ti nasantuan a siudad ti Apo; gapuna, saanton a baro a Jerusalem ta adda idin iti nagkauna a panawen; ngem mabangonto manen, ket agbalin a nasantuan a siudad ti Apo; ket mabangonto iti balay ti Israel—"
                },
                {
                    "number": 6,
                    "text": "Ken mabangonto dayta a Baro a Jerusalem iti daytoy a daga, kadagiti natda a bukel ni Jose, nga adda idin a kita dagitoy a banag."
                },
                {
                    "number": 7,
                    "text": "Ta kas iti panangipan ni Jose iti amana iti daga ti Egipto, kasta ti pannakatayna sadiay; gapuna, nangitugot ti Apo iti natda iti bukel ni Jose manipud iti daga a Jerusalem, ta nagbalin a manangngaasi iti bukel ni Jose tapno saanda a mapukaw, a kas iti panangngaasina iti ama ni Jose tapno saan a mapukaw."
                },
                {
                    "number": 8,
                    "text": "Gapuna, mabangonto iti daytoy a daga ti nabati iti balay ni Jose; ket agbalinto a daga a tawidda; ket mangbangondanto iti nasantuan a siudad ti Apo, a kas iti daan a Jerusalem; ket saandanton a madadael, agingga a dumteng ti kanibusanan inton awanen ti daga."
                },
                {
                    "number": 9,
                    "text": "Ket addanto baro a langit ken baro a daga; ket maipadadanto iti daan malaksid no lumabas ti daan, ket agbalin a baro amin a banag."
                },
                {
                    "number": 10,
                    "text": "Kalpasanna dumtengton ti Baro a Jerusalem; ket nagasatto dagiti agindeg iti daytoy, ta isuda dagiti addaan iti pagan-anay a napapuraw babaen ti dara ti Kordero; ket isuda dagiti naibilang kadagiti nabati a bukel ni Jose, nga adda iti balay ti Israel."
                },
                {
                    "number": 11,
                    "text": "Ken kasta met a dumteng ti daan a Jerusalem; ken dagiti agindeg sadiay, nagasatda, ta naugasanda iti dara ti Kordero; ket isuda dagiti nawarawara ken naummong manipud iti uppat a suli ti daga, ken manipud kadagiti pagilian iti amianan, ken dagiti makiranud iti pannakatungpal ti katulagan nga inaramid ti Dios iti amada, ni Abraham."
                },
                {
                    "number": 12,
                    "text": "Ket inton dumteng dagitoy a banag, mangidatengto iti nasantuan a kasuratan nga agkuna, adda dagiti immuna, a maudinto; ken adda dagiti naudi, nga umunanto."
                },
                {
                    "number": 13,
                    "text": "Ket ad-adu koma ti isuratko, ngem maparitanak; ngem naindaklan ken datdatlag dagiti padto ni Ether; ngem imbilangda nga awan kaes-eskanna, ken pinapanawda; ket naglemmeng iti rukib ti bato iti aldaw, ket iti rabii binuyana dagiti banag a mapasamak kadagiti tao."
                },
                {
                    "number": 14,
                    "text": "Ket bayat ti panagindegna iti rukib ti bato inaramidna ti nabati iti daytoy a kasuratan, a binuybuyana ti pannakadadael a napasamak kadagiti tao, iti rabii."
                },
                {
                    "number": 15,
                    "text": "Ket napasamak nga iti dayta met la a tawen a pannakapapanawna iti yan dagiti tao nangrugi ti dakkel a gubat kadagiti tao, ta adu ti timmanor, a maingel a lallaki, ket kayatda a dadaelen ni Coriantumr babaen dagiti nalimed a plano ken kinadangkesda, a naagapaden."
                },
                {
                    "number": 16,
                    "text": "Ket ita ni Coriantumr, iti pannakaadalna, nga isu a mismo, iti amin nga arte ti gubat ken amin a panangallilaw iti lubong, gapuna nakidangadang kadagiti nagpanggep a mangdadael kenkuana."
                },
                {
                    "number": 17,
                    "text": "Ngem saan a nagbabawi, kasta met dagiti makaay-ayo nga annakna a lallaki ken babbai; kasta met dagiti makaay-ayo a lallaki ken babbai nga annak ni Cohor; kasta met dagiti makaay-ayo a lallaki ken babbai nga annak ni Corihor; ket iti ababa a pannao, awan kadagiti makaay-ayo nga annak a lallaki ken babbai iti rabaw ti amin a daga ti nagbabawi kadagiti basolda."
                },
                {
                    "number": 18,
                    "text": "Gapuna, napasamak nga iti immuna a tawen a panagindeg ni Ether iti rukib ti bato, adu ti tao a napapatay babaen ti espada dagiti nalimed a kinnunsabo, ti nakiranget ken ni Coriantumr tapno magun-odda ti pagarian."
                },
                {
                    "number": 19,
                    "text": "Ket napasamak a nakiranget dagiti lallaki nga annak ni Coriantumr iti kasta unay ket nagsayasay ti darada."
                },
                {
                    "number": 20,
                    "text": "Ket iti maikadua a tawen dimmanon ti balikas ti Apo ken ni Ether, a nasken a mapanna ipadto ken ni Coriantumr a, no agbabawi, ken amin dagiti kabbalayna, ited kenkuana ti Apo ti pagarianna ken isalakanna dagiti tao—"
                },
                {
                    "number": 21,
                    "text": "No saan madadaelda, ken amin a kabbalayna malaksid kenkuana. Ket agbiagto laeng tapno maimatanganna ti pannakatungpal dagiti padto a nasaon maipanggep kadagiti sabali a tao nga umawat iti daga a tawidda; ket umawatto ni Coriantumr kadakuada iti tanem; ket nasken a madadaelto ti tunggal kararua malaksid ni Coriantumr."
                },
                {
                    "number": 22,
                    "text": "Ket napasamak a saan a nagbabawi ni Coriantumr, wenno dagiti kabbalayna, wenno dagiti tao; ket saan a nagsardeng ti gubgubat; ket kinalikagumanda a papatayen ni Ether, ngem linibasanna ida ket naglemmeng manen iti rukib ti bato."
                },
                {
                    "number": 23,
                    "text": "Ket napasamak a timpuar ni Shared, ket nakidangadang met ken ni Coriantumr; ket inabakna, iti kasta iti maikatlo a tawen nagbalin a baludna."
                },
                {
                    "number": 24,
                    "text": "Ket dagiti lallaki nga annak ni Coriantumr, iti maikapat a tawen, inabakda ni Shared, ket nagun-odda manen ti pagarian ti amada."
                },
                {
                    "number": 25,
                    "text": "Ita nangrugi ti gubat iti amin a rabaw ti daga, tunggal lalaki iti bunggoyna makiranget iti kaykayatna."
                },
                {
                    "number": 26,
                    "text": "Ket adda dagiti mannanakaw, ket iti ababa a pannao, amin a kita ti kinadangkes iti amin a rabaw ti daga."
                },
                {
                    "number": 27,
                    "text": "Ket napasamak a kasta unay ti pungtot ni Coriantumr ken ni Shared, ket napanna kinadangadang a kaduana dagiti buyotna; ket simmabatda a sipupungtot, ket simmabatda iti tanap ti Gilgal; ket nakaro unay ti dangadang."
                },
                {
                    "number": 28,
                    "text": "Ket napasamak a kinaranget ni Shared iti uneg ti tallo nga aldaw. Ket napasamak nga inabak ni Coriantumr, ket kinamatna agingga iti patad ti Heshlon."
                },
                {
                    "number": 29,
                    "text": "Ket napasamak a kinadangadang manen ni Shared iti patad; ket adtoy, inabakna ni Coriantumr, ket pinagsanudna manen iti tanap ti Gilgal."
                },
                {
                    "number": 30,
                    "text": "Ket kinadangadang manen ni Coriantumr ni Shared iti tanap ti Gilgal, a nangabakanna ken ni Shared ken nangpapatayanna iti daytoy."
                },
                {
                    "number": 31,
                    "text": "Ket nasugatan ni Shared ni Coriantumr iti luppo, ket saan a napan nakidangadang manen iti uneg ti dua a tawen, nga iti dayta a panawen amin dagiti tao iti rabaw ti daga agibukbok iti dara, ket awan ti makaanawa kadakuada."
                }
            ]
        },
        "/study/scriptures/bofm/ether/14": {
            "uri": "/study/scriptures/bofm/ether/14",
            "title": "Ether 14",
            "data_type": "chapter",
            "chapter_name": "Kapitulo 14",
            "chapter_summary": [
                "Mangyeg iti lunod iti daga ti basbasol dagiti tao—Makigubat ni Coriantumr ken ni Gilead, sa ken ni Lib, sa ken ni Shiz—Aplagan ti dara ken nadawel a pammapatay ti daga."
            ],
            "verses": [
                {
                    "number": 1,
                    "text": "Ket ita nangrugi ti nakaro a lunod iti amin a daga gapu iti basbasol dagiti tao, a, no idisso ti tao ti ramitna wenno ti espadana iti pagikkanna, wenno iti lugar a pagiduldulinanna, adtoy, iti kabigatanna, saannan a masapulan, ket kasta ti kakaro ti lunod iti daga."
                },
                {
                    "number": 2,
                    "text": "Gapuna pisien ti tunggal lalaki ti kukuana, babaen dagiti imana, ket saan nga agpabulod wenno bumulod; ket tunggal lalaki petpetan ti kanawan nga imana ti putan ti espadana, iti panangikalakagna iti kukuana ken ti biagna ken kadagiti assawa ken annakna."
                },
                {
                    "number": 3,
                    "text": "Ket ita, kalpasan ti dua a tawen, ken kalpasan ti ipapatay ni Shared, adtoy, limtuad ti kabsat ni Shared ket nakidangadang ken ni Coriantumr, a nangabakan kenkuana ni Coriantumr ken nangkamatanna kenkuana iti langalang ti Akish."
                },
                {
                    "number": 4,
                    "text": "Ket napasamak a kinadangadang ti kabsat ni Shared iti langalang ti Akish; ket nagbalin a nakaro ti dangadang, ket rinibu ti napasag iti espada."
                },
                {
                    "number": 5,
                    "text": "Ket napasamak nga inalikubkob ni Coriantumr ti langalang; ket rimmuar ti kabsat ni Shared iti langalang iti rabii, ket pinapatayna ti sumagmamano iti buyot ni Coriantumr, bayat ti pannakabartekda."
                },
                {
                    "number": 6,
                    "text": "Ket nakadanon iti daga a Moron, ket nagtugaw iti trono ni Coriantumr."
                },
                {
                    "number": 7,
                    "text": "Ket napasamak a nagnaed ni Coriantumr iti langalang a kaduana ti buyotna iti uneg ti dua a tawen, a nakaawatanna iti dakkel a pigsa ti buyotna."
                },
                {
                    "number": 8,
                    "text": "Ita ti kabsat ni Shared, a Gilead ti naganna, immawat met iti dakkel a pigsa ti buyotna, gapu iti nalimed a kinnunsabo."
                },
                {
                    "number": 9,
                    "text": "Ket napasamak a pinapatay ti nangato a saserdotena bayat ti panagtugawna iti tronona."
                },
                {
                    "number": 10,
                    "text": "Ket napasamak a maysa kadagiti nalimed a kinnunsabo ti nangpapatay kenkuana a sidadawel iti nalimed a dalan, ket nagun-odna ti pagarian; ket Lib ti naganna; ket dakkel ti panagbagbagina a tao ni Lib, kadakkelan iti asino man a lalaki kadagiti amin a tao."
                },
                {
                    "number": 11,
                    "text": "Ket napasamak nga iti umuna a tawen ni Lib, dimteng ni Coriantumr iti daga a Moron, ket nakidangadang ken ni Lib."
                },
                {
                    "number": 12,
                    "text": "Ket napasamak a nakiranget ken ni Lib, a nangtagbatan ni Lib iti takiagna a nakasugatanna; nupay kasta, dinarup ti buyot ni Coriantumr ni Lib, a nagsanudanna iti nagbedngan iti igid ti baybay."
                },
                {
                    "number": 13,
                    "text": "Ket napasamak a kinamat ni Coriantumr; ket kinadangadang ni Lib iti igid ti baybay."
                },
                {
                    "number": 14,
                    "text": "Ket napasamak a dinangran ni Lib ti buyot ni Coriantumr, isu a naglibasda manen iti langalang ti Akish."
                },
                {
                    "number": 15,
                    "text": "Ket napasamak a kinamat ni Lib agingga a nakadanon iti patad ti Agosh. Ket inkuyog amin ni Coriantumr dagiti tao iti pananglibasna ken ni Lib iti dayta nga apagkapat ti daga a naglibasanna."
                },
                {
                    "number": 16,
                    "text": "Ket idi nakadanon iti patad ti Agosh nakidangadang ken ni Lib, ket tinagbatna agingga a natay; nupay kasta, sinarakusok ti kabsat ni Lib ni Coriantumr, ket kimmaro ti dangadang, a nanglibasan manen ni Coriantumr iti buyot ti kabsat ni Lib."
                },
                {
                    "number": 17,
                    "text": "Ita Shiz ti nagan ti kabsat ni Lib. Ket napasamak a kinamat ni Shiz ni Coriantumr, ket adu ti inabakna a siudad, ket pinapatayna uray dagiti babbai ken ubbing, ken pinuoranna dagiti siudad."
                },
                {
                    "number": 18,
                    "text": "Ket nagsaknap ti buteng ken ni Shiz iti amin a daga; wen, nagsaknap ti ikkis iti daga—Asino ti makadaer iti buyot ni Shiz? Adtoy, sinagadna ti daga iti sangona!"
                },
                {
                    "number": 19,
                    "text": "Ket napasamak a rinugian dagiti tao ti nagtitipon a kasla buybuyot, iti amin a rabaw ti daga."
                },
                {
                    "number": 20,
                    "text": "Ket nabingayda; timmipon ti dadduma iti buyot ni Shiz, ket timmipon ti dadduma iti buyot ni Coriantumr."
                },
                {
                    "number": 21,
                    "text": "Ket nakaro ken napaut ti gubat, ket atiddog ti buya ti panagayus ti dara ken panagpapatay a sidadawel, isu a naabbongan ti daga kadagiti bangkay."
                },
                {
                    "number": 22,
                    "text": "Ket nakaparpartak ken nakadardaras ti gubat isu nga awan ti nabati nga agitabon kadagiti natay, ngem intuloyda ti nagibukbok iti dara, ket nabati dagiti bangkay dagiti lallaki, babbai, ken ubbing a naidasay iti rabaw ti daga, tapno agbalinda a sidaen dagiti igges ti lasag."
                },
                {
                    "number": 23,
                    "text": "Ket nagadiwara ti angot iti rabaw ti daga, uray pay iti amin a rabaw ti daga; gapuna nariribukan dagiti tao iti aldaw ken rabii, gapu iti dayta nga angot."
                },
                {
                    "number": 24,
                    "text": "Nupay kasta, saan a nagsardeng ni Shiz a nangkamat ken ni Coriantumr; ta insapatana nga ibalesna ken ni Coriantumr ti dara ti kabsatna, a napapatay, ken iti balikas ti Apo a dimteng ken ni Ether a saan a mapasag ti espada ni Coriantumr."
                },
                {
                    "number": 25,
                    "text": "Ket kasta a makitatayo a sinarungkaran ti Apo ida iti amin a pungtotna, ket insagana ti kinadangkes ken makarimon nga aramidda ti dalanda iti agnanayon a pannakadadael."
                },
                {
                    "number": 26,
                    "text": "Ket napasamak a kinamat ni Shiz ni Coriantumr nga agpadaya, agingga iti beddeng iti igid ti baybay, ket sadiay kinadangadangna ni Shiz iti uneg ti tallo nga aldaw."
                },
                {
                    "number": 27,
                    "text": "Ket nakaam-amak ti pannakadadael dagiti buyot ni Shiz ket nangrugi a nagbuteng dagiti tao, ket rinugianda ti nanglibas kadagiti buyot ni Coriantumr; ket kimmamangda iti daga a Corihor, ket sinagadda amin nga agindeg, amin a di kumappon kadakuada."
                },
                {
                    "number": 28,
                    "text": "Ket binangonda dagiti toldada iti tanap ti Corihor; ket binangon ni Coriantumr ti toldada iti tanap ti Shurr. Ita asideg ti tanap ti Shurr iti turod ti Comnor; gapuna, inummong ni Coriantumr dagiti buyotna iti turod ti Comnor, ket pinuyotna ti trumpeta kadagiti buyot ni Shiz a pangawisna kadakuada a makidangadang."
                },
                {
                    "number": 29,
                    "text": "Ket napasamak nga immayda, ngem napasanudda manen; ket immayda iti maikadua a gundaway, ket napasanudda manen iti maikadua a gundaway. Ket napasamak nga immayda manen iti maikatlo a gundaway, ket kimmaro ti dangadang."
                },
                {
                    "number": 30,
                    "text": "Ket napasamak a tinagbat ni Shiz ni Coriantumr a nangipaayanna iti adu a sugat; ket ni Coriantumr, iti pannakaadasna iti dara, naidasay, ket naipanaw a kasla natayen."
                },
                {
                    "number": 31,
                    "text": "Ita iti pannakaibus ti lallaki, babbai ken ubbing iti agsumbangir nakaro unay a nangibilinan ni Shiz kadagiti taona a saandan a kamaten dagiti buyot ni Coriantumr; gapuna, nagsublida iti kampoda."
                }
            ]
        },
        "/study/scriptures/bofm/ether/15": {
            "uri": "/study/scriptures/bofm/ether/15",
            "title": "Ether 15",
            "data_type": "chapter",
            "chapter_name": "Kapitulo 15",
            "chapter_summary": [
                "Linaklaksa a Jaredite ti mapapatay iti pagbabakalan—Ummongen da Shiz ken Coriantumr dagiti amin a tao a makirapukrapok—Isardeng ti Espiritu ti Apo ti mangtarabay kadakuada—Madadael a kasta unay ti pagilian a Jaredite—Ni la Coriantumr ti mabati."
            ],
            "verses": [
                {
                    "number": 1,
                    "text": "Ket napasamak idi makaungar ni Coriantumr kadagiti sugatna, linagipna dagiti balikas nga imbaga kenkuana ni Ether."
                },
                {
                    "number": 2,
                    "text": "Nakitana nga agarup a duan a laksa a tattao ti napapatay iti espada, ket nangrugi a nakarikna iti liday iti pusona; wen, addan dua a laksa a maingel a lallaki, ken kasta met dagiti assawa ken annakda."
                },
                {
                    "number": 3,
                    "text": "Rinugianna ti nagbabawi iti dakes nga inaramidna; rinugianna a linagip dagiti balikas a nagaon iti ngiwat dagiti propeta, ket nakitana ti pannakapasamakda, uray ti ultimo a kabassitan; ket nagladingit ti kaungganna ket nagkedked a maliwliwa."
                },
                {
                    "number": 4,
                    "text": "Ket napasamak a sinuratanna ni Shiz, a tarigagayanna a kaasianna dagiti tao, ket isukona ti pagarian tapno agbiag laeng dagiti tao."
                },
                {
                    "number": 5,
                    "text": "Ket napasamak nga idi naawat ni Shiz ti suratna sinuratanna ni Coriantumr, a no isukona ti bagina, a mabalin a papatayenna iti espadana, maisalakanna ti biag dagiti tao."
                },
                {
                    "number": 6,
                    "text": "Ket napasamak a saan a nagbabawi dagiti tao iti basbasolda; ket nakasuron dagiti tao ni Coriantumr kadagiti tao ni Shiz; ket nakasuron dagiti tao ni Shiz kadagiti tao ni Coriantumr; gapuna, nakidangadang dagiti tao ni Shiz kadagiti tao ni Coriantumr."
                },
                {
                    "number": 7,
                    "text": "Ket idi makita ni Coriantumr a dandanin maabak nagpakaasi manen kadagiti tao ni Shiz."
                },
                {
                    "number": 8,
                    "text": "Ket napasamak a nakadanon iti dandanum ti Ripliancum, nga, iti panangipatarus, dakkel, wenno rimbawanna ti amin; gapuna, idi makadanonda kadagitoy a dandanum impatakderda dagiti toldada; ket impatakder met ni Shiz ti toldana iti asidegda; ket ngarud iti kabigatanna umayda manen makidangadang."
                },
                {
                    "number": 9,
                    "text": "Ket napasamak a nakirangetda iti nakaro a dangadang, a nakasugatan manen ni Coriantumr, ket nadalupo iti panagsayasay ti dara."
                },
                {
                    "number": 10,
                    "text": "Ket napasamak a dinarup dagiti buyot ni Coriantumr dagiti buyot ni Shiz ket inabakda ida, a nakaigapuan ti pananglibasda kadakuada; ket naglibasda iti abagatan, ket impatakderda dagiti toldada iti lugar a naawagan iti Ogath."
                },
                {
                    "number": 11,
                    "text": "Ket napasamak nga impatakder ti buyot ni Coriantumr dagiti toldada iti turod a Rama; ket iti dayta met la a turod ti nangilemmengan ni amak a ni Mormon kadagiti sinurat ti Apo, a nasagraduan."
                },
                {
                    "number": 12,
                    "text": "Ket napasamak a nagtitipon amin dagiti tao iti amin a rabaw ti daga, a saan a napapatay, malaksid ni Ether."
                },
                {
                    "number": 13,
                    "text": "Ket napasamak a naimatangan amin ni Ether dagiti ar-aramiden dagiti tao; ket naimatanganna a nakiummong dagiti tao a mangayon ken ni Coriantumr iti buyot ni Coriantumr; ket nakiummong dagiti tao a mangayon ken ni Shiz iti buyot ni Shiz."
                },
                {
                    "number": 14,
                    "text": "Gapuna, uppat a tawen nga inum-ummongda dagiti tao, tapno maummongda amin nga adda iti rabaw ti daga, ken bareng no maawatda ti amin a pigsa a mabalinda nga awaten."
                },
                {
                    "number": 15,
                    "text": "Ket napasamak nga idi maummongda aminen, ti tunggal maysa iti buyot a kayatna, a kaduada dagiti assawa ken annakda—lallaki, babbai ken ubbing a naarmasan kadagiti igam a pakigubat, nga addaan iti kalasag, ken kabal, ken bistukol, ken nakawesan iti pakigubat—nagmartsada a nagaabay ken nagsasaruno a mapan makidangadang; ket nakirangetda iti nagmalem, ket saanda a naabak."
                },
                {
                    "number": 16,
                    "text": "Ket napasamak a nabannogda idi rabiin, ket naginanada kadagiti kampoda; ket kalpasan ti panaginanada kadagiti kampoda nagasugda ken nagdung-aw gapu iti pannakapukaw dagiti napapatay a tattaoda; ket napigsa ti sangsangitda, ti as-asug ken dungdung-awda, ket pinisangda ti tangatang iti uray la nga."
                },
                {
                    "number": 17,
                    "text": "Ket napasamak nga iti kabigatanna napanda manen nakidangadang, ket naindaklan ken nakaam-amak dayta nga aldaw; nupay kasta, saanda a naparmek, ket idi dumteng manen ti rabii pinisangda ti tangatang iti sangsangitda, ken iti as-asugda, ken iti dungdung-awda, iti pannakapukaw dagiti napapatay a tattaoda."
                },
                {
                    "number": 18,
                    "text": "Ket napasamak a sinuratan manen ni Coriantumr ni Shiz, a tinarigagayanna a saan koman nga umay pay makidangadang, ngem alaenna ti pagarian, ket isalakanna ti biag dagiti tao."
                },
                {
                    "number": 19,
                    "text": "Ngem adtoy, insardengen ti Espiritu ti Apo ti nangtarabay kadakuada, ket sinerreken ti bileg ni Satanas ti puspuso dagiti tao; ta insukodan iti kinatangken ti panagpuspusoda, ken ti kinabulsek ti pampanunotda tapno madadaelda; gapuna napanda manen nakidangadang."
                },
                {
                    "number": 20,
                    "text": "Ket napasamak a nagmalmalem a nakirangetda, ket idi dumteng ti rabii naturogda kadagiti espadada."
                },
                {
                    "number": 21,
                    "text": "Ket iti kabigatanna nakirangetda pay agingga a dimteng ti rabii."
                },
                {
                    "number": 22,
                    "text": "Ket idi dumteng ti rabii nabartekda iti pungtot, a kas iti pannakabartek ti lalaki iti arak; ket naturogda manen kadagiti espadada."
                },
                {
                    "number": 23,
                    "text": "Ket iti kabigatanna nakirangetda manen; ket iti rabii napasagda amin babaen ti espada malaksid ti limapulo-ket-dua kadagiti tao ni Coriantumr, ken innem-a-pulo-ket-siam kadagiti tao ni Shiz."
                },
                {
                    "number": 24,
                    "text": "Ket napasamak a naturogda kadagiti espadada iti dayta a rabii, ket iti kabigatanna nakirangetda manen, ket nagtalekda iti kinamaingelda kadagiti espadada ken iti kalkalasagda, iti nagmalem."
                },
                {
                    "number": 25,
                    "text": "Ket idi dumteng ti rabii adda tallopulo-ket-dua a tattao ni Shiz, ken duapulo-ket-pito ti tattao ni Coriantumr."
                },
                {
                    "number": 26,
                    "text": "Ket napasamak a nangan ken naturogda, ken nagsaganada iti patay iti kabigatanna. Ket dadakkel ken maingelda a lallaki a kas iti kabileg ti lallaki."
                },
                {
                    "number": 27,
                    "text": "Ket napasamak a nakirangetda iti uneg ti tallo nga oras, ket naglusdoyda iti pannakaadasda iti dara."
                },
                {
                    "number": 28,
                    "text": "Ket napasamak nga idi nakaawat dagiti tao ni Coriantumr iti umdas a pigsa tapno makapagnada, ikalakagda koman ti biagda; ngem adtoy, timmakder ni Shiz, ken kasta met dagiti taona, ket insapatana ti pungtotna a papatayenna ni Coriantumr wenno mapukaw babaen ti espada."
                },
                {
                    "number": 29,
                    "text": "Gapuna, kinamatna ida, ket iti kabigatanna naabutanna ida; ket nagrarangetda manen babaen ti espada. Ket napasamak nga idi naidasayda aminen babaen ti espada, malaksid ken ni Coriantumr ken ni Shiz, adtoy naglusdoy ni Shiz iti pannakaadasna iti dara."
                },
                {
                    "number": 30,
                    "text": "Ket napasamak nga idi agsadag ni Coriantumr iti espadana, a naginana bassit, tinagbatna ti ulo ni Shiz."
                },
                {
                    "number": 31,
                    "text": "Ket napasamak nga idi matagbatna ti ulo ni Shiz, a timmakder ni Shiz kadagiti imana sa nadalupo; ket kalpasan dayta nagbugsot, sa natay."
                },
                {
                    "number": 32,
                    "text": "Ket napasamak a nadalupo ni Coriantumr iti daga, ket nagbalin a kasla awanen ti biagna."
                },
                {
                    "number": 33,
                    "text": "Ket nagsao ti Apo ken ni Ether, a kinunana kenkuana: Mapanka. Ket napan, ket naimatanganna a natungpal aminen dagiti balikas ti Apo; ket inleppasna ti kasuratanna; (ket saanko nga insurat ti maika-sangagasut a pasetna) ket indulinna iti wagas a pannakasarak dagiti tao ni Limhi kadakuada."
                },
                {
                    "number": 34,
                    "text": "Ita dagitoy dagiti maudi a balikas nga insurat ni Ether: Nagayatan man ti Apo a maipatarusko, wenno tinungpalko ti pagayatan ti Apo iti lasag, saan a napateg, no la ketdi dayta ti pakaisalakanak iti pagarian ti Dios. Amen."
                }
            ]
        },
        "/study/scriptures/bofm/moro/1": {
            "uri": "/study/scriptures/bofm/moro/1",
            "title": "Moroni 1",
            "data_type": "chapter",
            "chapter_name": "Kapitulo 1",
            "chapter_summary": [
                "Agsurat ni Moroni para iti pagsayaatan dagiti Lamanite—Mapapatay dagiti Nephite a saan a mangtallikud ken ni Cristo. Agarup K.P. 401–421."
            ],
            "book_title": "Ti Libro ni Moroni",
            "verses": [
                {
                    "number": 1,
                    "text": "Ita siak, ni Moroni, kalpasan ti panangyababak iti pakaammuan dagiti tao ni Jared, impapanko a saanakon nga agsurat pay, ngem saanak pay a napapatay, ket saanko nga inyam-ammo ti bagik kadagiti Lamanite amangan ta patayendak."
                },
                {
                    "number": 2,
                    "text": "Ta adtoy, narungsot unay ti panagrarangetda; ket gapu iti gurada patayenda ti tunggal Nephite a saan a mangtallikud ken ni Cristo."
                },
                {
                    "number": 3,
                    "text": "Ket siak, ni Moroni, saanko a tallikudan ni Cristo; gapuna, agsursursorak iti sadino man a mabalinko a papanan a pakasalakniban ti biagko."
                },
                {
                    "number": 4,
                    "text": "Gapuna, mangisuratak pay iti sangkabassit a banag, a maisupadi iti panangipagarupko; agsipud ta impagarupko a saanak nga agsuraten; ngem isuratko ti sumagmamano pay a banag, amangan no napategdanto kadagiti kabsatko, dagiti Lamanite, iti masakbayan nga aldaw, a maibatay iti pagayatan ti Apo."
                }
            ]
        },
        "/study/scriptures/bofm/moro/2": {
            "uri": "/study/scriptures/bofm/moro/2",
            "title": "Moroni 2",
            "data_type": "chapter",
            "chapter_name": "Kapitulo 2",
            "chapter_summary": [
                "Inted ni Jesus kadagiti sangapulo-ket-dua a Nephite a disipulo ti bileg a mangipaay iti sagut ti Espiritu Santo. Agarup K.P. 401–421."
            ],
            "verses": [
                {
                    "number": 1,
                    "text": "Dagiti balikas ni Cristo, nga imbagana kadagiti disipulona, dagiti sangapulo-ket-dua a pinilina, bayat ti panangipatayna kadagiti dakulapna kadakuada—"
                },
                {
                    "number": 2,
                    "text": "Ket inawaganna ida babaen ti nagan, a kinunana: Umawagkayonto iti Ama babaen ti naganko, iti napasnek a kararag; ket kalpasan a maaramidyo daytoy maaddaankayonto iti pannakabalin ta siasino man a pangipatayanyo iti dakulapyo, itedyonto ti Espiritu Santo; ket babaen ti naganko itedyonto, ta kasta ti ar-aramiden dagiti apostolko."
                },
                {
                    "number": 3,
                    "text": "Ita imbaga ni Cristo dagitoy a balikas kadakuada iti umuna a panagparangna; ket saan a nangngeg ti ummong, ngem nangngeg dagiti disipulona; ket kas iti kaadu dagiti nangipatayanda kadagiti dakulapda, naited kadakuada ti Espiritu Santo."
                }
            ]
        },
        "/study/scriptures/bofm/moro/3": {
            "uri": "/study/scriptures/bofm/moro/3",
            "title": "Moroni 3",
            "data_type": "chapter",
            "chapter_name": "Kapitulo 3",
            "chapter_summary": [
                "Ordenan dagiti elder dagiti saserdote ken dagiti maestro babaen ti pannakaipatay ti dakulap. Agarup K.P. 401–421."
            ],
            "verses": [
                {
                    "number": 1,
                    "text": "Ti wagas nga inaramat dagiti disipulo, a maaw-awagan iti elder iti simbaan, iti panangorden kadagiti saserdote ken maestro—"
                },
                {
                    "number": 2,
                    "text": "Kalpasan ti panagkararagda iti Ama iti nagan ni Cristo, impatayda dagiti dakulapda kadakuada, ket kinunada:"
                },
                {
                    "number": 3,
                    "text": "Iti nagan ni Jesucristo ordenanka nga agbalin a saserdote, (wenno, no maestro, ordenanka nga agbalin a maestro) a mangikasaba iti panagbabawi ken pannakaugas ti basbasol babaen ni Jesucristo, iti kinatibker ti pammati iti naganna agingga iti panungpalan. Amen."
                },
                {
                    "number": 4,
                    "text": "Ket kastoy ti wagas a panangordenda kadagiti saserdote ken maestro, babaen iti sagsagut ken panangawag ti Dios kadagiti tao; ket inordenanda ida babaen ti pannakabalin ti Espiritu Santo, nga adda kadakuada."
                }
            ]
        },
        "/study/scriptures/bofm/moro/4": {
            "uri": "/study/scriptures/bofm/moro/4",
            "title": "Moroni 4",
            "data_type": "chapter",
            "chapter_name": "Kapitulo 4",
            "chapter_summary": [
                "Nailawlawag no kasano ti panangbendision dagiti elder ken saserdote iti tinapay iti sakramento. Agarup K.P. 401–421."
            ],
            "verses": [
                {
                    "number": 1,
                    "text": "Ti wagas dagiti elder ken saserdote a mangbendision iti lasag ken dara ni Cristo iti simbaan; ket binendisionanda babaen kadagiti bilin ni Cristo; gapuna ammomi a pudno ti wagas; ket ti elder wenno saserdote ti nangbendision—"
                },
                {
                    "number": 2,
                    "text": "Ket nagparintumengda iti simbaan, ket nagkararagda iti Ama iti nagan ni Cristo, a kinunada:"
                },
                {
                    "number": 3,
                    "text": "O Dios, Agnanayon nga Ama, dawatenmi kenka iti nagan ti Anakmo, ni Jesucristo, a bendisionan ken pasantuem daytoy a tinapay kadagiti kararua dagiti amin a mairanud iti daytoy, tapno lak-amenda a silalagip iti bagi ti Anakmo, ken paneknekanda kenka, O Dios, Agnanayon nga Ama, tapno siaayatda a mangawat iti nagan ti Anakmo, ken kanayon a laglagipenda, ken tungpalenda dagiti bilin nga intedna kadakuada, tapno kanayon nga agtaeng kadakuada ti Espirituna. Amen."
                }
            ]
        },
        "/study/scriptures/bofm/moro/5": {
            "uri": "/study/scriptures/bofm/moro/5",
            "title": "Moroni 5",
            "data_type": "chapter",
            "chapter_name": "Kapitulo 5",
            "chapter_summary": [
                "Maaramid ti wagas ti pannakabendision ti danum iti sakramento. Agarup K.P. 401–421."
            ],
            "verses": [
                {
                    "number": 1,
                    "text": "Ti wagas ti pannakabendision ti danum—Adtoy, innalada ti kopa, ket kinunada:"
                },
                {
                    "number": 2,
                    "text": "O Dios, Agnanayon nga Ama, dawatenmi kenka, iti nagan ti Anakmo, ni Jesucristo, a bendisionan ken pasantuem daytoy a danum kadagiti kararua dagiti amin nga uminum iti daytoy, tapno aramidenda a silalagip iti dara ti Anakmo, a nagsayasay gapu kadakuada; tapno paneknekanda kenka, O Dios, Agnanayon nga Ama, tapno kanayon a laglagipenda, tapno agtaeng kadakuada ti Espirituna. Amen."
                }
            ]
        },
        "/study/scriptures/bofm/moro/6": {
            "uri": "/study/scriptures/bofm/moro/6",
            "title": "Moroni 6",
            "data_type": "chapter",
            "chapter_name": "Kapitulo 6",
            "chapter_summary": [
                "Mabuniagan ken matarabay dagiti tao a nagbabawi—Mapakawan dagiti kameng ti simbaan nga agbabawi iti basolda—Maaramid dagiti gimong babaen ti pannakabalin ti Espiritu Santo. Agarup K.P. 401–421."
            ],
            "verses": [
                {
                    "number": 1,
                    "text": "Ket ita ilawlawagko ti maipapan iti panagbuniag. Adtoy, nabuniagan dagiti elder, saserdote, ken maestro; ket saanda a nabuniagan malaksid no saanda nga agbunga iti maikari."
                },
                {
                    "number": 2,
                    "text": "Wenno inawatda dagiti mabuniagan malaksid no umayda nga addaan nasneban a puso ken napnuan babawi nga espiritu, ket paneknekanda iti simbaan a pudno a nagbabawida iti basbasolda."
                },
                {
                    "number": 3,
                    "text": "Ket awan ti naawat a mabuniagan malaksid no adda kadakuada ti nagan ni Cristo, nga addaanda iti pangngeddeng nga agpaay kenkuana agingga iti panungpalan."
                },
                {
                    "number": 4,
                    "text": "Ket kalpasan ti pannakaawatda a mabuniagan, ket naaramid ti pannakadalus babaen ti pannakabalin ti Espiritu Santo, naibilangda kadagiti kameng ti simbaan ni Cristo; ket naala ti nagnaganda, tapno malaglagipda ken mataraonanda kadagiti nasayaat a balikas ti Dios, tapno maiturongda iti umno a dalan, tapno maaywananda iti panagtultuloy ti naannad a panagkararag, nga agtaltalek laeng iti kinapateg ni Cristo, nga isu ti akin-aramid ken nangpasantak iti pammatida."
                },
                {
                    "number": 5,
                    "text": "Ket naggigimongda a masansan iti simbaan, tapno agayunoda ken agkararag, ken makapagsao maipapan iti pagimbagan ti kararuada."
                },
                {
                    "number": 6,
                    "text": "Ket naggigimongda a masansan tapno mairanudda iti tinapay ken arak, a panglagip ken ni Apo Jesus."
                },
                {
                    "number": 7,
                    "text": "Ket nainget ti panagtungpalda tapno awan koma ti kinamanangbasol kadakuada; ket siasino man a maduktalan nga agaramid iti basol, ket tallo a saksi ti simbaan ti nangkedngan kadakuada iti sango dagiti elder, ket no saanda nga agbabawi, ken saanda nga agpudno, mapunas ti nagnaganda, ket saandan a maibilang kadagiti tao ni Cristo."
                },
                {
                    "number": 8,
                    "text": "Ngem no naynay ti panagbabawida ken sapulenda ti pammakawan, nga addaan naimpusuan a gandat, mapakawanda."
                },
                {
                    "number": 9,
                    "text": "Ket inturong ti simbaan ti panagmimitingda iti wagas a pagayatan ti Espiritu, ken babaen ti pannakabalin ti Espiritu Santo; ta inturong ida ti pannakabalin ti Espiritu Santo a mangasaba, wenno mangigunamgunam, wenno agkararag, wenno agkalikagum, wenno agkanta, ket kasta ti naaramid."
                }
            ]
        },
        "/study/scriptures/bofm/moro/7": {
            "uri": "/study/scriptures/bofm/moro/7",
            "title": "Moroni 7",
            "data_type": "chapter",
            "chapter_name": "Kapitulo 7",
            "chapter_summary": [
                "Naited ti awis iti iseserrek iti paginanaan ti Apo—Agkararag a naimpusuan—Itden ti Espiritu ni Cristo iti tao ti kabaelan a mangammo iti naimbag ken iti dakes—Allukoyen ni Satanas ti tao a mangtallikud ken ni Cristo ken agaramid iti dakes—Ilawlawag dagiti propeta ti yaay ni Cristo—Babaen ti pammati, mayeg dagiti milagro ken agserbi dagiti anghel—Masapul a mangnamnama ti tao iti agnanayon a biag ken agtalek iti panangngaasi. Agarup K.P. 401–421."
            ],
            "verses": [
                {
                    "number": 1,
                    "text": "Ket ita siak, ni Moroni, isuratko ti sumagmamano a balikas ni amak a Mormon, a sinaona maipapan iti pammati, namnama, ken panangngaasi; ket kastoy ti wagas ti panangisaona kadagiti tao, iti panangisurona kadakuada iti sinagoga nga impatakderda a lugar a pagdaydayawanda."
                },
                {
                    "number": 2,
                    "text": "Ket ita siak, ni Mormon, ibagak kadakayo, ay-ayatek a kakabsatko; ket babaen ti parabur ti Dios nga Ama, ken ti Apotayo a ni Jesucristo, ken iti nasantuan a pagayatanna, gapu iti sagut ti panangawagna kaniak, a napalubosanak a mangibaga kadakayo iti daytoy a kanito."
                },
                {
                    "number": 3,
                    "text": "Gapuna, kayatko nga ibaga kadakayo a kameng ti simbaan, a natalna a paspasurot ni Cristo, ken nakagun-od iti umdas a namnama a mabalinyonto ti sumrek iti paginanaan ti Apo, manipud iti daytoy a kanito agingga iti makipaginanakayo kenkuana idiay langit."
                },
                {
                    "number": 4,
                    "text": "Ket ita kakabsatko, kedngak dagitoy a banag maipapan kadakayo gapu iti kinatalnayo a mangtartarabay kadagiti annak ti tattao."
                },
                {
                    "number": 5,
                    "text": "Agsipud ta malagipko ti balikas ti Dios a kinunana a mabigbigmo ida babaen dagiti aramidda; ta no naimbag dagiti aramidda, ngarud naimbagda met."
                },
                {
                    "number": 6,
                    "text": "Ta adtoy, kinuna ti Dios a no dakes ti tao, dina mabalin ti agaramid iti naimbag; ta awan ti magun-odna no mangidaton iti sagut, wenno agkararag iti Dios, malaksid no aramidenna iti naimpusuan a panggep."
                },
                {
                    "number": 7,
                    "text": "Ta adtoy, saan a maibilang kenkuana a kinalinteg."
                },
                {
                    "number": 8,
                    "text": "Ta adtoy, no mangted ti dakes a tao iti sagut, aramidenna a mapilpilit; gapuna maibilang nga adda met laeng kenkuana ti sagut; gapuna maibilang a dakes iti sango ti Dios."
                },
                {
                    "number": 9,
                    "text": "Ket kasta met a maibilang a dakes ti tao, no agkararag a saan a napudno iti pusona; wen, ket awan ti magun-odna, agsipud ta awan ti awaten ti Dios a kasta."
                },
                {
                    "number": 10,
                    "text": "Gapuna, saan a maaramid ti dakes a tao ti naimbag; wenno mangted iti nasayaat a sagut."
                },
                {
                    "number": 11,
                    "text": "Ta adtoy, saan a makaited iti nasayaat a danum ti napait nga ubbog; wenno mangted iti napait a danum ti nasayaat nga ubbog; gapuna, saan a mabalin ti tao nga adipen ti sairo ti sumurot ken ni Cristo; ket saanna a mabalin ti paadipen iti sairo no sumurot ken ni Cristo."
                },
                {
                    "number": 12,
                    "text": "Gapuna, aggapu iti Dios ti amin a banag a nasayaat; ket dayta dakes aggapu iti sairo; ta kabusor ti Dios ti sairo, ket makiranget a kanayon kenkuana, ken mangaw-awis ken mangay-ayo iti panagbasol, ken panagtultuloy nga agaramid iti dakes."
                },
                {
                    "number": 13,
                    "text": "Ngem adtoy, nadiosan dayta aggapu iti Dios nga awis ken ay-ayo iti kanayon a panagaramid iti nasayaat; ngarud, pagayatan ti Dios ti amin a banag a mangawis ken mangay-ayo nga agaramid iti nasayaat, ken agayat iti Dios."
                },
                {
                    "number": 14,
                    "text": "Gapuna, agannadkayo, ay-ayatek a kakabsatko, ta saanyo nga ikeddeng ti dakes a kas aramid ti Dios, wenno dayta nasayaat ken aramid ti Dios a kukua ti sairo."
                },
                {
                    "number": 15,
                    "text": "Ta adtoy, kakabsatko, adda kadakayo a mangngeddeng, tapno maammuanyo ti naimbag ken ti dakes; ket nalawag ti wagas a mangngeddeng, tapno maammuanyo ti naan-anay a pannakaammo, a kas iti aldaw manipud iti rabii."
                },
                {
                    "number": 16,
                    "text": "Ta adtoy, naited ti Espiritu ni Cristo iti tunggal tao, tapno maammuanna ti nasayaat manipud iti dakes; gapuna, imparangko kadakayo ti wagas a mangngeddeng; ta amin a banag a makaawis tapno agaramidka iti nasayaat, ken mangallukoy iti panamati ken Cristo, naibaon babaen iti pannakabalin ken sagut ni Cristo; gapuna maammuanyo iti naan-anay a pannakaammo dagitoy iti Dios."
                },
                {
                    "number": 17,
                    "text": "Ngem ania man a banag a mangallukoy iti tao nga agaramid iti dakes, ken saan a mamati ken ni Cristo, ket tallikudanna, ken saan nga agpaay iti Dios, ammoyon iti naan-anay a pannakaammo, a kukua ti sairo; ta kastoy a wagas ti panagtrabaho ti sairo, ta saan a mangallukoy iti tao nga agaramid iti nasayaat, saan, uray maysa; wenno dagiti anghelna; uray kadagiti mangiruknoy iti bagbagida kenkuana."
                },
                {
                    "number": 18,
                    "text": "Ket ita, kakabsatko, makitak nga ammoyo ti silaw a pakaikeddenganyo, a dayta a silaw ti silaw ni Cristo, kitaenyo ta dikayo agbiddut a mangngeddeng; ta dayta pangngeddengyo ti pakakednganyonto met."
                },
                {
                    "number": 19,
                    "text": "Gapuna, balakadankayo kakabsat, a sapulenyo a sireregta ti silaw ni Cristo tapno maammuanyo ti naimbag manipud iti dakes; ket no agtalekkayo iti tunggal nasayaat a banag, ket saanyo a babalawen, pudno nga annaknakayo ni Cristo."
                },
                {
                    "number": 20,
                    "text": "Ket ita, kakabsatko, kasano ti panagtalekyo iti tunggal nasayaat a banag?"
                },
                {
                    "number": 21,
                    "text": "Ket ita madanonko dayta a pammati, nga imbagak a saritaek; ket ibagak kadakayo ti wagas tapno makapagtalekkayo iti tunggal nasayaat a banag."
                },
                {
                    "number": 22,
                    "text": "Ta adtoy, gapu ta ti Dios ammona amin a banag, manipud ita ken iti agnanayon, adtoy, nangibaon kadagiti anghel nga agpaay kadagiti annak ti tao, tapno ipatungpalna ti panangiparangarangna iti maipapan iti yaay ni Cristo; ket aggapunto amin a nasayaat a banag ken ni Cristo."
                },
                {
                    "number": 23,
                    "text": "Ket imbaga met ti Dios kadagiti propeta, babaen ti bukodna a panagsao, a masapul nga umay ni Cristo."
                },
                {
                    "number": 24,
                    "text": "Ket adtoy, nadumaduma a wagas ti panangipakitana kadagiti banag kadagiti annak ti tao, a naimbag; ket aggapu amin a naimbag a banag ken ni Cristo; no saan a kasta natnag koma ti tao, ket awan ti nasayaat a nagbanaganda."
                },
                {
                    "number": 25,
                    "text": "Gapuna, babaen ti panagserserbi dagiti anghel, ken babaen ti tunggal balikas nga agtaud iti Dios, rinugian ti tao ti maaddaan iti pammati ken ni Cristo; ket babaen ngarud ti pammati, nagtalekda iti tunggal nasayaat a banag; ket kastoy ti napasamak agingga iti yaay ni Cristo."
                },
                {
                    "number": 26,
                    "text": "Ket kalpasan ti yaayna, naisalakan dagiti tao babaen ti pammatida iti naganna; ken babaen ti pammatida, nagbalinda nga annak ti Dios. Ket kas iti kinapudno a sibibiag ni Cristo insawangna dagitoy a balikas kadagiti ammatayo, a kinunana: Ania man a dawatenyo iti Ama iti naganko, a naimbag, ken addaan pammati a maawatyonto, adtoy, maitedto kadakayo."
                },
                {
                    "number": 27,
                    "text": "Gapuna, ay-ayatek a kakabsatko, nagsardeng kadi dagiti milagro gapu ta immuli ni Cristo sadi langit, ket nagtugaw iti makanawan nga ima ti Dios, tapno dawatenna iti Ama ti kalinteganna a mangngaasi kadagiti annak ti tattao?"
                },
                {
                    "number": 28,
                    "text": "Gapu ta nasungbatanna ti panaggibus ti paglintegan, ket adda kalinteganna kadagiti amin nga adda pammatina kenkuana; ket kadakuada nga addaan pammati kenkuana agtalek iti tunggal nasayaat a banag; gapuna insakitna ti panggep dagiti annak ti tao; ket agnaed nga awan patinggana idiay langit."
                },
                {
                    "number": 29,
                    "text": "Ket gapu ta inaramidna dagitoy, ay-ayatek a kakabsatko, nagsardeng kadin dagiti milagro? Adtoy kunak kadakayo, Saan; uray dagiti anghel saan a nagsardeng ti panagpaayda iti annak ti tao."
                },
                {
                    "number": 30,
                    "text": "Ta adtoy, agrukbabda kenkuana, nga agpaay babaen iti bilinna, a mangiparang iti bagbagida kadakuada nga addaan iti napigsa a pammati ken iti natibker a kapanunotan iti tunggal wagas a nadiosan."
                },
                {
                    "number": 31,
                    "text": "Ket pagrebbenganda nga ipatungpal ti panangibagada kadagiti tao ti panagbabawi, ken mangtungpal ken mangaramid iti akem iti katulagan ti Ama, nga inaramidna kadagiti annak ti tao, a mangisagana iti dalan babaen kadagiti annak ti tao, babaen ti panangipalawag ni Cristo kadagiti napili nga instrumento ti Apo, tapno isuda ti mangpaneknek kenkuana."
                },
                {
                    "number": 32,
                    "text": "Ket babaen iti dayta, isagana ti Apo ti dalan tapno maaddaan iti pammati ken ni Cristo ti natda kadagiti tao, tapno maaddaan ti Espiritu Santo iti lugar iti puspusoda, babaen ti pannakabalinna; ket iti daytoy a wagas yeg ti Ama ti pannakatungpal ti katulagan nga inaramidna kadagiti annak ti tao."
                },
                {
                    "number": 33,
                    "text": "Ket kinuna ni Cristo: No adda pammatiyo kaniak maaddaankayo iti pannakabalin nga agaramid iti ania man a banag a mainugot kaniak."
                },
                {
                    "number": 34,
                    "text": "Ket kinunana: Agbabawikayo amin nga adda iti daga, ket umaykayo kaniak, ta mabuniagankayo iti naganko, ken maaddaan iti pammati kaniak, tapno maisalakankayo."
                },
                {
                    "number": 35,
                    "text": "Ket ita, ay-ayatek a kakabsatko, no kasta a mapaneknekan a pudno dagitoy banag a naisaok kadakayo, ket iparang ti Dios kadakayo, nga addaan iti pannakabalin ken naindaklan a gloria iti maudi nga aldaw, a pudno dagitoy, ket no pudno dagitoy nagsardeng kadin ti aldaw dagiti milagro?"
                },
                {
                    "number": 36,
                    "text": "Wenno nagsardeng kadin dagiti anghel nga agparang kadagiti annak ti tao? Wenno impaidamna kadi ti pannakabalin ti Espiritu Santo kadakuada? Wenno aramidenna kadi, bayat ti kaadda ti panawen, wenno iti panagtultuloy ti daga, wenno maymaysanto kadi a tao ti maisalakan iti daga?"
                },
                {
                    "number": 37,
                    "text": "Adtoy kunak kadakayo, Saan; gapu ta maaramid dagiti milagro babaen ti pammati; ket gapu iti pammati, agparang dagiti anghel ken agpaayda kadagiti tao; gapuna, no nagsardeng dagitoy a banag asi pay dagiti annak ti tao, agsipud ta gapu iti saan a panamati, ket awan serbi ti amin."
                },
                {
                    "number": 38,
                    "text": "Ta awan ti tao a maisalakan, kas maibatay iti balikas ni Cristo, malaksid no adda pammatida iti naganna; gapuna, no nagsardeng dagitoy a banag, ngarud agsardeng met ti pammati; ket nakaam-amak ti kasasaad ti tao, ta kasla awan pannakasubbot a naaramid."
                },
                {
                    "number": 39,
                    "text": "Ngem adtoy, ay-ayatek a kakabsatko, makitak dagiti nasayaat a banag kadakayo, ta ammok nga adda pammatiyo ken ni Cristo gapu iti kinapakumbabayo; ta no awan ti pammatiyo kenkuana saankayo ngarud a maikari a maibilang kadagiti tao iti simbaanna."
                },
                {
                    "number": 40,
                    "text": "Ket manen, ay-ayatek a kakabsatko, kayatko nga ibaga kadakayo ti maipapan iti namnama. Kasano a magun-odyo ti pammati, malaksid no adda namnamayo?"
                },
                {
                    "number": 41,
                    "text": "Ket ania ti namnamaenyo? Adtoy kunak kadakayo nga addanto namnamayo gapu iti panangsubbot ni Cristo ken ti pannakabalin ti panagungarna, nga agungar iti biag nga agnanayon, ket daytoy gapu iti pammatiyo kenkuana babaen iti kari."
                },
                {
                    "number": 42,
                    "text": "Gapuna, no adda pammati ti tao masapul nga adda namnamana; ta no awan ti pammati awan ti uray ania a namnama."
                },
                {
                    "number": 43,
                    "text": "Ket manen, adtoy kunak kadakayo a saan a maaddaan iti pammati ken namnama, malaksid no nadayaw, ken napakumbaba ti pusona."
                },
                {
                    "number": 44,
                    "text": "No kasta, eppes ti pammati ken namnamana, ta awan ti kasta a maawat iti sango ti Dios, malaksid dagiti nadayaw ken napakumbaba ti puspusoda; ket no nadayaw ti tao ken napakumbaba ti pusona ket ipudnona babaen ti pannakabalin ti Espiritu Santo a ni Jesus ti Cristo, masapul nga adda kenkuana ti asi; ta no awan kenkuana ti asi awan pategna; gapuna masapul nga adda kenkuana ti asi."
                },
                {
                    "number": 45,
                    "text": "Ket naandur ti asi, ken naanus, ken saan a naapal, ken saan a managpannakkel, saanna a sapulen ti bukodna, saan a nalaka a makapungtot, saan nga agpanunot iti dakes, ken saan nga agragsak iti kinadakes ngem agragsak iti pudno, baklayenna amin a banag, mangnamnama iti amin a banag, ibturanna amin a banag."
                },
                {
                    "number": 46,
                    "text": "Gapuna, ay-ayatek a kakabsatko, no awan ti asi kadakayo, awan ti pategyo, ta ti asi awan pagkamtudanna. Gapuna, agtalekkayo iti panangngaasi ta daytoy ti kapatgan iti amin, ta adda pagkamtudan ti amin a banag."
                },
                {
                    "number": 47,
                    "text": "Ngem ti asi ti nadalus nga ayat ni Cristo, ket agibtur nga agnanayon; ket siasino man a maaddaan iti daytoy iti maudi nga aldaw, agpaayto a pagsayaatanna."
                },
                {
                    "number": 48,
                    "text": "Gapuna, ay-ayatek a kakabsatko, agkararagkayo iti Ama iti amin a kabaelan ti pusoyo, tapno maaddaankayo iti daytoy nga ayat, nga impaayna iti amin a napudno a pasurot ti anakna, ni Jesucristo; tapno agbalinkayo nga annak ti Dios; tapno inton agparang, agbalintayonto a kas kenkuana, ta makitatayonto met laeng a kas isu, tapno maaddaantayo itoy a namnama; tapno mapatarnawtayo a kas iti kinatarnawna. Amen."
                }
            ]
        },
        "/study/scriptures/bofm/moro/8": {
            "uri": "/study/scriptures/bofm/moro/8",
            "title": "Moroni 8",
            "data_type": "chapter",
            "chapter_name": "Kapitulo 8",
            "chapter_summary": [
                "Nadagsen a basol ti panangbuniag kadagiti babassit nga ubbing—Sibibiag ken ni Cristo dagiti babassit nga ubbing gapu iti Pannakasubbot—Pammati, panagbabawi, kinadayaw ken kinapakumbaba ti puso, panangawat iti Espiritu Santo, ken panagibtur agingga iti panungpalan ti mangiturong iti pannakaisalakan. Agarup K.P. 401–421."
            ],
            "verses": [
                {
                    "number": 1,
                    "text": "Ti surat ti amak a ni Mormon, a naisurat kaniak, ni Moroni; ket naisurat kaniak iti saan a nabayag kalpasan ti pannakaawagko nga agserbi. Ket kastoy a wagas ti panagsuratna kaniak, a kinunana:"
                },
                {
                    "number": 2,
                    "text": "Ay-ayatek nga anakko, Moroni, maragsakanak unay a dinaka nalipatan ni Apom a Jesucristo, ket inawagannaka nga agserbi kenkuana, ken iti nasantuan nga aramidna."
                },
                {
                    "number": 3,
                    "text": "Pampanunotenka a kanayon iti kararagko, kanayon a panagkararag iti Dios Ama iti nagan ti Nasantuan nga Anakna, ni Jesus, nga isu, babaen ti awan patinggana a kinaimbag ken paraburna, tarabayennaka nga agibtur iti pammati iti naganna agingga iti panungpalan."
                },
                {
                    "number": 4,
                    "text": "Ket ita, anakko, ibagak kenka ti maipapan iti pakaladingitak unay; ta maladingitanak no addanto panagsisinnuppiat a rumsua kadakayo."
                },
                {
                    "number": 5,
                    "text": "Ta, no pudno ti naammuak, adda napasamak a panagsisinnuppiatyo maipapan iti panangbuniag kadagiti babassit nga ubbingyo."
                },
                {
                    "number": 6,
                    "text": "Ket ita, anakko, kalikagumak nga agtrabahoka a sireregta, tapno maikkat daytoy dakkel a biddut kadakayo; agsipud ta daytoy ti gapu ti nangisuratak iti daytoy."
                },
                {
                    "number": 7,
                    "text": "Ta apaman a naammuak dagitoy a banag maipapan kenka nagsaludsodak iti Apo maipanggep iti dayta a banag. Ket simnek kaniak ti balikas ti Apo babaen ti pannakabalin ti Espiritu Santo, a kinunana:"
                },
                {
                    "number": 8,
                    "text": "Denggenyo dagiti balikas ni Cristo, ti Mannubbotyo, ti Apo ken Diosyo. Adtoy, immayak ditoy lubong, saan nga umawag kadagiti nalinteg ngem kadagiti managbasol nga agbabawi; saan a kasapulan dagiti naan-anay ti mangngagas, ngem dagiti masakit; gapuna, naan-anay dagiti babassit nga ubbing, agsipud ta saanda a kabaelan ti agbasol; gapuna naikkat ti lunod ni Adan manipud kadakuada gapu kaniak, ket awan ti bilegna kadakuada; ket natungpal kaniak ti linteg ti pannakakugit."
                },
                {
                    "number": 9,
                    "text": "Ket kastoy ti wagas ti panangiparangarang ti Espiritu Santo iti balikas ti Dios kaniak; gapuna, ay-ayatek nga anakko, ammok a nakaro a pananglais iti Dios, ti panangbuniagyo kadagiti ubbing."
                },
                {
                    "number": 10,
                    "text": "Adtoy kunak kadakayo a daytoy a banag ti isuroyonto—panagbabawi ken panangbuniag kadakuada nga agsungbat ken makabael nga agaramid iti basol; wen, isuroyo iti nagannak a masapul nga agbabawi ken mabuniaganda, ken agpakumbabada a kasla kadagiti ubbingda, ket maisalakandanto amin agraman dagiti ubbingda."
                },
                {
                    "number": 11,
                    "text": "Ket saanen a nasken nga agbabawi, wenno mabuniagan dagiti ubbingda. Adtoy, agpaay ti pannakabuniag kadagiti nagbabawi iti pannakatungpal ti bilin iti pannakaugas ti basol."
                },
                {
                    "number": 12,
                    "text": "Ngem sibibiag dagiti ubbing ken ni Cristo, uray manipud idi punganay ti lubong; no saan a kasta, manangidumduma a Dios ti Dios, ken managbaliw met a Dios, ken managpili iti tao; agsipud ta adu ti ubbing a natay a saan a nabuniagan!"
                },
                {
                    "number": 13,
                    "text": "Gapuna, no saan a maisalakan dagiti ubbing no saanda a mabuniagan, mabalin nga addan dagitoy iti mangliwengliweng nga impierno."
                },
                {
                    "number": 14,
                    "text": "Adtoy kunak kadakayo, a siasino man a mangipapan a kasapulan dagiti ubbing ti mabuniagan adda iti apro ti kinapait ken iti ikut ti panangidumduma; ta awan kenkuana ti pammati, namnama, wenno panangngaasi; gapuna, rumbeng a maikkat bayat ti kaaddana iti panunot, rumbeng a mapan idiay impierno."
                },
                {
                    "number": 15,
                    "text": "Agsipud ta nakaam-amak a kinadangkes ti mangipapan nga isalakan laeng ti Dios ti maysa nga ubing no mabuniagan, ket masapul a mapukaw dagiti dadduma gapu ta saanda a nabuniagan."
                },
                {
                    "number": 16,
                    "text": "Asi pay dagiti mangsuppiat iti dalan ti Apo maipapan iti daytoy a wagas, ta mapukawda malaksid no agbabawida. Adtoy, ibagak a sibabatad, nga addaan iti turay ti Dios; ket saanak a mabuteng no ania man ti aramiden ti tao; ta pukawen ti naan-anay nga ayat ti amin a panagbuteng."
                },
                {
                    "number": 17,
                    "text": "Ket napnuanak iti asi, nga agnanayon nga ayat; gapuna, padapada kaniak amin nga ubbing; gapuna, ayatek dagiti ubbing iti naan-anay nga ayat; ket padapadada amin ket mairanudda iti pannakaisalakan."
                },
                {
                    "number": 18,
                    "text": "Ta ammok a saan a manangidumduma a Dios ti Dios, wenno managbaliw a nabiag; ngem saan a nagbalbaliw iti kaano man agingga iti agnanayon."
                },
                {
                    "number": 19,
                    "text": "Saan a makapagbabawi dagiti babassit nga ubbing; gapuna, nakaal-alingget a kinadangkes ti mangtallikud iti natarnaw a kaasi ti Dios kadakuada, ta sibibiagda amin kenkuana gapu iti asina."
                },
                {
                    "number": 20,
                    "text": "Ket isu nga agkuna a nasken a mabuniagan dagiti babassit nga ubbing tallikudanna ti asi ni Cristo, ket pilawenna ti pannakasubbot ken ti pannakabalin ti pannubbotna."
                },
                {
                    "number": 21,
                    "text": "Asi pay dagita, ta agpeggadda iti patay, impierno, ken awan patinggana a panagtuok. Ibagak a sibabatad; imbilin kaniak ti Dios. Denggenyo ida ken agannadkayo, wenno busorendakayonto iti pangukoman ni Cristo."
                },
                {
                    "number": 22,
                    "text": "Ta adtoy sibibiag ken ni Cristo dagiti amin nga ubbing ken kasta met dagiti amin nga awanan iti paglintegan. Ta dumteng ti pannakabalin ti pannakasubbot kadagiti amin nga awanan iti paglintegan; gapuna, isu a saan a makedngan, wenno isu a saan a nakedngan, saan a makapagbabawi; ket iti kasta saan a nasken ti pannakabuniag—"
                },
                {
                    "number": 23,
                    "text": "Ngem pananglais daytoy iti Dios, panangtallikud iti asi ni Cristo, ken ti pannakabalin ti Nasantuan nga Espirituna, ken panagtalek iti natay nga aramid."
                },
                {
                    "number": 24,
                    "text": "Adtoy, anakko, saan a mabalin ti kastoy a banag; ta agpaay ti panagbabawi kadagiti nakedngan ken nailunod iti panaglabsingda iti paglintegan."
                },
                {
                    "number": 25,
                    "text": "Ket ti pannakabuniag ti umuna a bunga ti panagbabawi; ket dumteng ti pannakabuniag babaen ti pammati iti panagtungpal kadagiti bilin; ket yeg ti panagtungpal kadagiti bilin ti pannakaugas ti basol;"
                },
                {
                    "number": 26,
                    "text": "Ket yeg ti pannakaugas dagiti basol ti kinadayaw, ken kinapakumbaba ti puso; ket gapu iti kinadayaw ken kinapakumbaba ti puso umasideg ti Espiritu Santo, a penken ti Mangliwliwa iti namnama ken naan-anay nga ayat, ti ayat a makaibtur babaen iti kinaregta ken panagkararag, agingga a dumteng ti panungpalan, inton makipagnaed ti amin a santo iti Dios."
                },
                {
                    "number": 27,
                    "text": "Adtoy, anakko, agsuratakto manen kenka no saanak a masapa a mapan bumusor kadagiti Lamanite. Adtoy, ti kinapasindayag daytoy a pagilian, wenno dagiti tao dagiti Nephite, impaneknekda ti pannakadadaelda malaksid no agbabawida."
                },
                {
                    "number": 28,
                    "text": "Ikararagam ida, anakko, a dumteng koma ti panagbabawi kadakuada. Ngem adtoy, maamakak amangan ta nagsardengen ti panangtartarabay ti Espiritu kadakuada; ken balbalabalaenda iti daytoy a paset ti daga a dadaelen ti amin a pannakabalin ken turay nga aggapu iti Dios; ket taltallikudanda ti Espiritu Santo."
                },
                {
                    "number": 29,
                    "text": "Ket kalpasan ti panangtallikudda iti naindaklan a pannakaammo, anakko, nasken a mapukawdanton kas iti pannakatungpal ti padto a naibaga dagiti mammadto, ken kas met kadagiti balikas mismo ti Mannubbottayo."
                },
                {
                    "number": 30,
                    "text": "Agpakadaakon, anakko, agingga nga agsuratakto kenka, wenno inton agkitata manen. Amen."
                }
            ]
        },
        "/study/scriptures/bofm/moro/9": {
            "uri": "/study/scriptures/bofm/moro/9",
            "title": "Moroni 9",
            "data_type": "chapter",
            "chapter_name": "Kapitulo 9",
            "chapter_summary": [
                "Agpapada dagiti Nephite ken Lamanite a killo ken nadadael ti pakinakemda—Agpipinnarigat ken agpipinnatayda—Ikararag ni Mormon a maipaay koma ken ni Moroni ti agnanayon a parabur ken kinaimbag. Agarup K.P. 401–421."
            ],
            "book_intro": [
                "Ti maikadua a surat ni Mormon iti anakna a ni Moroni."
            ],
            "verses": [
                {
                    "number": 1,
                    "text": "Ay-ayatek nga anakko, agsuratak manen kenka tapno ammuem a sibibiagak pay laeng; ngem kasla nadagem ti suratko."
                },
                {
                    "number": 2,
                    "text": "Ta adtoy, napinget ti pannakirangetko kadagiti Lamanite, a saanmi a nagballigian; ket natay ni Archeantus babaen ti espada, ket kasta met ni Luram ken ni Emron; wen, ket adu a bilang ti napukawmi kadagiti pinilimi a tao."
                },
                {
                    "number": 3,
                    "text": "Ket ita adtoy, anakko, amkek amangan ta dadaelento dagiti Lamanite dagitoy a tao; gapu ta saanda nga agbabawi, ket agtultuloy ti panangkibur kadakuada ni Satanas a mamagpungtot iti tunggal maysa."
                },
                {
                    "number": 4,
                    "text": "Adtoy, agtultuloy a kaduadak nga agtrabaho; ket idi ibagak ti balikas ti Dios a sibabatad nagpigergerda ken kinapungtotdak; ket no diak inaramat ti kinabatad patangkenenda ti puspusoda a maibusor iti dayta; gapuna, amkek amangan ta saanen nga ituloy ti Espiritu ti Apo ti mangtarabay kadakuada."
                },
                {
                    "number": 5,
                    "text": "Gapu ta nalabes ti panagpungtotda ket nariknak nga awan ti butengda iti patay; ken napukawda ti ayatda, iti tunggal maysa; ket kanayon a mawawda iti dara ken iti panagibales."
                },
                {
                    "number": 6,
                    "text": "Ket ita, ay-ayatek nga anakko, nupay nasukirda, agtrabahotayo a sireregta; ta no agsardengtayo nga agtrabaho, makedngantayo; agsipud ta adda trabaho nga iwakastayo bayat ti kaaddatayo ditoy pitak a tabernakulo, tapno maparmektayo ti kabusor ti amin a kinalinteg, tapno aginana ti kararuatayo iti pagarian ti Dios."
                },
                {
                    "number": 7,
                    "text": "Ket ita isuratko ti maipapan iti kasla panagsagaba dagitoy a tao. Ta maibatay iti pannakaammo a naawatko ken ni Amoron, adtoy, addaan dagiti Lamanite iti adu a balud, nga innalada manipud iti torre ti Sherrizah; ket adda lallaki, babbai ken ubbing."
                },
                {
                    "number": 8,
                    "text": "Ket napapatay ti assawa ken amma dagiti babbai ken ubbing; ket pinakanda dagiti babbai iti lasag dagiti asawada, ket dagiti ubbing iti lasag dagiti ammada; ken awan ti danum, malaksid iti bassit laeng, nga itedda kadakuada."
                },
                {
                    "number": 9,
                    "text": "Ket iti baet daytoy nakaro a kinadakes dagiti Lamanite, saan a naidumduma dagiti taomi iti Moriantum. Ta adtoy, adu kadagiti babbai nga annak dagiti Lamanite ti imbaludda; ket kalpasan ti panangdadaelda iti dayta kapatgan ken kangrunaan iti amin a banag, nga isu ti kinadalus ti dayaw ken saguday—"
                },
                {
                    "number": 10,
                    "text": "Ken kalpasan a naaramidda daytoy a banag, pinapatayda ida iti kadaksan unay a wagas, a pinarparigatda ida agingga iti natayda; ket kalpasan ti panangaramidda iti kastoy, sindada ti lasagda a kas kadagiti atap a narungsot nga ayup, gapu iti kinatangken ti puspusoda; ket inaramidda a kas tanda ti kinatured."
                },
                {
                    "number": 11,
                    "text": "O ay-ayatek nga anakko, kasano dagiti tao a kastoy, nga awan sursurona—"
                },
                {
                    "number": 12,
                    "text": "(Ket sumagmamano laeng a tawen ti naglabas, nadayaw ken nakaay-ayoda idi a tao)"
                },
                {
                    "number": 13,
                    "text": "Ngem O anakko, kasano a maaramid dagiti tao ti kastoy, a pagay-ayatda ti nalabes a kinadakes—"
                },
                {
                    "number": 14,
                    "text": "Kasano a manamnamami a saan nga isaad ti Dios ti imana iti panangukom a maibusor kadakami?"
                },
                {
                    "number": 15,
                    "text": "Adtoy, agsangit ti pusok; Asi pay dagitoy a tao. Umay ti pannakaukom, O Dios, ket ilemmengda ti basbasolda, ken ti kinadangkesda, ken kinarimonda iti rupam!"
                },
                {
                    "number": 16,
                    "text": "Ket manen, anakko, adu dagiti balo ken dagiti annakda a nabati idiay Sherrizah; ken ti natda a taraon a saan nga innala dagiti Lamanite, adtoy, impanaw ida ti buyot ni Zenephi, ket nabatida nga agsursursor iti sadino man a pakabirokanda iti taraonda; ket adu ti naglusdoy a babbaket iti dalan ket natayda."
                },
                {
                    "number": 17,
                    "text": "Ket nakapsut ti buyot nga adda kaniak; ket nagtengngaanmi ken ni Sherrizah ti buyot dagiti Lamanite; ket kas ti kaadu ti napan nagkamang iti buyot ni Aaron ti nagsagaba iti nakaam-amak a kinarungsotda."
                },
                {
                    "number": 18,
                    "text": "O, ti kinadakes dagiti taok! Awananda iti urnos ken awananda iti asi. Adtoy, maysaak laeng a tao, ket pigsa la ti tao ti adda kaniak, ket saankon a maipapilit ti bilinko."
                },
                {
                    "number": 19,
                    "text": "Ket limmanlan ti panagbasolda; ket agpapadada a narungsot, nga awan idumdumada, nataengan man wenno agtutubo; ket naayatda iti amin a banag malaksid iti nasayaat; ket awan umartap iti panagsagaba dagiti babbai ken annakmi iti amin a rabaw daytoy a daga; wen, di maibalikas ti dila, ket saan met a mabalin a maisurat."
                },
                {
                    "number": 20,
                    "text": "Ket ita, anakko, saankon nga iladawan pay daytoy nakaam-amak a buya. Adtoy, ammom ti kinadangkes dagitoy a tao; ammom nga awananda iti pagbatayan, ken awananda iti rikna; ket nalablabes pay ti kinadangkesda ngem dagiti Lamanite."
                },
                {
                    "number": 21,
                    "text": "Adtoy, anakko, saanko ida a maikalikagum iti Dios amangan ta dusaennak."
                },
                {
                    "number": 22,
                    "text": "Ngem adtoy, anakko, ikalikagumka iti Dios, ken agtalekak ken ni Cristo a maisalakanka; ket ikararagko iti Dios nga ispalenna ti biagmo, a mangsaksi iti panagsubli dagiti taona kenkuana, wenno ti mamimpinsan a pannakadadaelda; agsipud ta ammok a masapul a matayda malaksid no agbabawi ken agsublida kenkuana."
                },
                {
                    "number": 23,
                    "text": "Ket no mapukawda mayarigdanto kadagiti Jaredite, gapu iti kinasukir dagiti pusoda, a mangsapsapul iti dara ken panagibales."
                },
                {
                    "number": 24,
                    "text": "Ket no kasta met laeng a mapukawda, ammomi nga adu kadagiti kakabsatmi ti nagtalaw kadagiti Lamanite, ket adunto pay kadakuada ti agtalaw, iti kasta, agsuratka iti sumagmamano a banag, no sika ti maispal ket siak ti mapukaw ket dikanto makita; ngem agtalekak a sapay koma ta makitaka iti saan a mabayag; ta adda kaniak ti nasagraduan a sinurat a kayatko a yawat kenka."
                },
                {
                    "number": 25,
                    "text": "Anakko, agtalinaedka a napudno ken ni Cristo; ket saanka koma a maladingitan kadagiti banag nga insuratko, a mangdagdag kenka nga agturong ken patay; ngem bitibitennaka koma ni Cristo, ket ti koma panagsagaba ken ipapatayna, ken ti panangiparangna iti bagina kadagiti ammatayo, ken ti asina ken ti atiddog a panagsagabana, ken ti namnama ti dayagna ken iti biag nga agnanayon, agtalinaed koma iti kapanunotam iti agnanayon."
                },
                {
                    "number": 26,
                    "text": "Ken sapay koma ta ti asi ti Dios Ama, nga adda ti tronona iti nangato a langit, ken ti Apotayo a ni Jesucristo, a situtugaw iti nabileg a makanawan nga imana, agingga iti agrukbabto amin a banag kenkuana, sapay koma, ket agtalinaed kenka iti agnanayon. Amen."
                }
            ]
        },
        "/study/scriptures/bofm/moro/10": {
            "uri": "/study/scriptures/bofm/moro/10",
            "title": "Moroni 10",
            "data_type": "chapter",
            "chapter_name": "Kapitulo 10",
            "chapter_summary": [
                "Dumteng ti pammaneknek iti Libro ni Mormon babaen ti pannakabalin ti Espiritu Santo—Maited dagiti sagut ti Espiritu kadagiti napudno—Kanayon a kakuykuyog ti naespirituan a sagut ti pammati—Aggapu dagiti balikas ni Moroni iti tapok—Umasidegkayo ken ni Cristo, agbalinkayo a naan-anay kenkuana, ket pasantuenyo ti kararuayo. Agarup K.P. 421."
            ],
            "verses": [
                {
                    "number": 1,
                    "text": "Ita siak, ni Moroni, agsuratak ta kasla nasayaat kaniak, ket agsuratak kadagiti kakabsatko, dagiti Lamanite; ket kayatko a rumbeng a maammuanda nga ad-adu ngem uppat-a-gasut-ket-duapulo a tawen ti napalabas manipud iti pannakaited ti pagilasinan ti yaay ni Cristo."
                },
                {
                    "number": 2,
                    "text": "Ket italimengko dagitoy a kasuratan, kalpasan a maibagak ti sumagmamano a balikas babaen ti pammatalged kadakayo."
                },
                {
                    "number": 3,
                    "text": "Adtoy, igunamgunamko nga inton basaenyo dagitoy a banag, no nakemto ti Dios a rumbeng a basaenyo ida, tapno malagipyo no kasano ti kinamanangngaasi ti Apo kadagiti annak ti tao, manipud iti pannakaparsua ni Adan agingga iti kanito nga awatenyonto dagitoy a banag, ket usigenyo iti puspusoyo."
                },
                {
                    "number": 4,
                    "text": "Ket inton awatenyo dagitoy a banag, igunamgunamko a dawatenyo iti Dios, ti Agnanayon nga Ama, iti nagan ni Cristo, no saan a pudno dagitoy a banag; ket no naimpusuan ti idadawatyo, ken addaan iti pudno a panggep, ken addaan iti pammati ken ni Cristo, iparangarangna ti kinapudnona kadakayo, babaen ti pannakabalin ti Espiritu Santo."
                },
                {
                    "number": 5,
                    "text": "Ket babaen ti pannakabalin ti Espiritu Santo maammuanyo ti kinapudno ti amin a banag."
                },
                {
                    "number": 6,
                    "text": "Ket nalinteg ken pudno ti ania man a naimbag a banag; gapuna, awan ti pudno a mangtallikud ken ni Cristo, ngem bigbigenna ti kinasiasinona."
                },
                {
                    "number": 7,
                    "text": "Ket ammuenyonto nga isu, babaen ti pannakabalin ti Espiritu Santo; gapuna igunamgunamko a saanyo a tallikudan ti pannakabalin ti Dios; ta agaramid babaen ti pannakabalin, a maibatay iti pammati dagiti annak ti tao, a kas, ita ken iti kabigatanna, ken iti agnanayon."
                },
                {
                    "number": 8,
                    "text": "Ket manen, igunamgunamko, kakabsatko, a saanyo a tallikudan dagiti sagut ti Dios, gapu ta adu dagitoy; ket aggapuda iti isu met la a Dios. Ket nadumaduma ti wagas a panangipaay kadagitoy a sagut; ngem isu met laeng a Dios ti agaramid iti amin; ket maitedda babaen ti panangiparangarang ti Espiritu ti Dios kadagiti tao, tapno magun-odda ida."
                },
                {
                    "number": 9,
                    "text": "Ta adtoy, naikkan ti maysa babaen ti Espiritu ti Dios, tapno isurona ti nainsiriban a balikas;"
                },
                {
                    "number": 10,
                    "text": "Ket iti sabali, tapno isurona ti balikas iti pannakaammo babaen ti isu met laeng nga Espiritu;"
                },
                {
                    "number": 11,
                    "text": "Ken iti sabali, ti aglaplapusanan a pammati; ket iti sabali ti sagut ti panangagas babaen ti isu met laeng nga espiritu."
                },
                {
                    "number": 12,
                    "text": "Ket manen, iti sabali, tapno agaramid kadagiti naindaklan a milagro;"
                },
                {
                    "number": 13,
                    "text": "Ket manen, iti sabali, tapno makaipadto maipapan iti amin a banag;"
                },
                {
                    "number": 14,
                    "text": "Ket manen, iti sabali, ti panangimatang kadagiti anghel ken dagiti agpapaay nga espiritu;"
                },
                {
                    "number": 15,
                    "text": "Ket manen, iti sabali, amin a kita ti pagsasao;"
                },
                {
                    "number": 16,
                    "text": "Ket manen, iti sabali, ti pannakaipatarus dagiti pagsasao ken iti nadumaduma a kita ti pagsasao."
                },
                {
                    "number": 17,
                    "text": "Ket amin dagitoy a sagut umay babaen ti Espiritu ni Cristo; ket kanayon nga umayda iti tunggal tao, babaen ti pagayatanna."
                },
                {
                    "number": 18,
                    "text": "Ket igunamgunamko, ay-ayatek a kakabsatko, a laglagipenyo nga aggapu ken ni Cristo ti tunggal nasayaat a sagut."
                },
                {
                    "number": 19,
                    "text": "Ket igunamgunamko, ay-ayatek a kakabsatko, tapno laglagipenyo nga isu met laeng idi kalman, ita, ken iti agnanayon, ken amin dagitoy a sagut a naespirituan, saanto a mapukaw, agingga nga addanto ti lubong, a maibatay laeng iti saan a panamati ti annak ti tao."
                },
                {
                    "number": 20,
                    "text": "Gapuna, masapul nga adda pammati; ket no kasapulan nga adda pammati masapul met nga adda namnama; ket no masapul nga adda namnama masapul nga adda met panangngaasi."
                },
                {
                    "number": 21,
                    "text": "Ket malaksid no adda panangngaasiyo saankayonto a maisalakan iti pagarian ti Dios; wenno saankayo a maisalakan iti pagarian ti Dios no awan ti pammatiyo; wenno awan namnamayo."
                },
                {
                    "number": 22,
                    "text": "Ket no awan ti namnamayo, mauppapaykayo; ket umay ti uppapay gapu iti basol."
                },
                {
                    "number": 23,
                    "text": "Ket pudno a kinuna ni Cristo kadagiti ammatayo: No adda pammatim maaramidmo amin a banag a napateg kaniak."
                },
                {
                    "number": 24,
                    "text": "Ket ita ibagak iti amin a suli ti daga—a no umay ti aldaw a mapukaw kadakayo ti pannakabalin ken sagut ti Dios, mapasamakto gapu iti saanyo a panamati."
                },
                {
                    "number": 25,
                    "text": "Ket asi pay dagiti annak ti tao no daytoy ti mapasamak; ta awanto ti agaramid iti nasayaat kadakayo, awan uray maysa. Ta no adda maysa kadakayo nga agaramid iti nasayaat, agtrabaho babaen iti pannakabalin ken sagut ti Dios."
                },
                {
                    "number": 26,
                    "text": "Ket asi pay dagiti mangaramidto kadagitoy a banag ken matay, ta matayda a sibabasol, ket saanda a mabalin ti maisalakan iti pagarian ti Dios; ket ibagak dagitoy babaen dagiti balikas ni Cristo; ket saanak nga agul-ulbod."
                },
                {
                    "number": 27,
                    "text": "Ket igunamgunamko a laglagipenyo dagitoy a banag; ta napardas ti kanito nga umay ket maammuanyonto a saanak a nagulbod, ta makitadakto iti pangukoman ti Dios; ket kunaen kadakayo ti Apo a Dios: Diak kadi impalawag dagiti balikasko kadakayo nga insurat daytoy a tao, a kasla maysa nga umas-asug manipud iti patay, wen, kas iti maysa nga agsarsarita manipud iti tapok?"
                },
                {
                    "number": 28,
                    "text": "Ipalawagko dagitoy a banag iti pannakatungpal dagiti padto. Ket adtoy, isudanto ti maagapad manipud iti ngiwat ti agnanayon a Dios; ket mayarasaasto ti balikasna iti amin a kaputotan."
                },
                {
                    "number": 29,
                    "text": "Ket iparangto ti Dios kadakayo, a pudno dayta insuratko."
                },
                {
                    "number": 30,
                    "text": "Ket igunamgunamko manen kadakayo nga umasidegkayo ken ni Cristo, ket agtalekkayo iti amin a nasayaat a sagut, ket saanyo a sagiden ti dakes a sagut, wenno ti narugit a banag."
                },
                {
                    "number": 31,
                    "text": "Ket agriingka, ken bumangonka manipud iti tapok, O Jerusalem; ket yarwatmo ti napintas a kawesmo, O anak a babai ti Zion; ket papigsaem dagiti istakam ket palawaem dagiti igidmo iti agnanayon, tapno saankan a mababalaw, tapno ti katulagan ti Agnanayon nga Ama nga inaramidna kenka, O balay ti Israel, ket matungpal koma."
                },
                {
                    "number": 32,
                    "text": "Wen, umasidegkayo ken ni Cristo, ket agbalinkayo a naan-anay kenkuana, ket tallikudanyo ti amin a saan a nadiosan; ket no tallikudanyo ti amin a saan a nadiosan, ket ayatenyo ti Dios iti isu amin a kabaelan, panunot ken pigsayo, agpaay kadakayo ti paraburna, ket babaen ti paraburna agbalinkayo a naan-anay ken ni Cristo; ket no babaen ti parabur ti Dios naan-anaykayo ken ni Cristo, saanyo a mabalin a tallikudan ti pannakabalin ti Dios."
                },
                {
                    "number": 33,
                    "text": "Ket manen, no naan-anaykayo ken ni Cristo babaen ti parabur ti Dios, ken saanyo a tallikudan ti pannakabalinna, ngarud mapasantokayo ken ni Cristo babaen ti parabur ti Dios, gapu iti panagayus ti dara ni Cristo, nga adda iti katulagan ti Ama iti pannakaugas ti basbasolyo, tapno agbalinkayo a nasantuan, nga awan mulitna."
                },
                {
                    "number": 34,
                    "text": "Ket ita agpakadaakon kadakayo amin, agpakadaakon. Innakton aginana iti paraiso ti Dios, agingga nga agtiponto manen ti espiritu ken ti bagik, ken sibaballigiak nga allinen ti angin, a mangsabat kadakayo iti sango ti makaay-ayo a pangukoman ti naindaklan a Jehova, ti Agnanayon nga Ukom dagiti sibibiag ken natay. Amen."
                }
            ]
        }
    }
}